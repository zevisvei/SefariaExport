ואשר ע"כ אמרו (הוריות י"ד א') הכל צריכין למרי חיטי [לבקי], ויש לכיון ברבוי לשון הכל אפילו זה שמשתקע עצמו ללמוד פרשה או הלכה אחת במקומה, אי אפשר לו בכ"ז להחליט על פיה הלכה למעשה טרם ידרוש אח הבקי אם לא נמצא עוד המשך או חקירה ובאור בענין זה במק"א שלפיהו אפשר להתחדש דבר באותה ההלכה. ויש עוד לכוין בזה מ"ש (סוטה כ"ב א') שהמורים הלכה מתוך משנתם הם מבלי עולם, שהפירוש מתוך משנתם במקומם לבד, מבלי לחקור אם נמצא עוד המשך לענין הלכה זו במק"א, כמש"כ
לפרטי סדר עבודה זו הקדשנו פרק מיוחד, הוא פרק הבא.
ועיין במנחות ס"ה ב' מבואר שהשם תורה שלמה יונח ביחוד על הצטרפות תורה שבע"פ עם תורה שבכתב, יעו"ש, ולפי"ז היה אמנם ראוי לקרות זה החבור בשם תורה שלמה, אך הנה נטינו משם זה, מפני בי באמת השם שלם לא יונח בכלל על מעשה אנוש קרוץ מחומר, ואין שלמות כי אם במעשיו של הקב"ה שהוא תכלית השלמות, משא"כ השם תמים יונח גם על התמימות ברוח, וביחוד על התורה כמש"כ תורת ה' תמימה.
ר"ל בעשרה צוויים של הקב"ה נברא העולם וברואים שבו וכדמפרש.
וזה סדרן, ויאמר אלהים יהי אור, ויאמר דיהי רקיע, יקוו המים, תדשא הארץ, יהי מאורות, ישרצו המים, תוצא הארץ דשא, נעשה אדם, אעשה לו עזר, ומפרש ואזיל דהא אין כאן רק תשעה.
באו לקנטרו במקראות שבהם נזכר שם ה' בלשון רבים, נעשה אדם בצלמנו, הבה נרדה ונבלה שם שפתם, כי שם נגלו אליו האלהים (פ' וישלח) ועוד כהנה, ורצו לקנטרו לאמר כי שתי רשויות הן, והתחילו בשאלה מענין ראשית הבריאה. ובאמת הטעם דכתיב שם ה' בלשון רבים הוא דרך כבוד, כמו אדוני הארץ, אלהים קרובים (פ' ואתחנן), אלהים קדושים (יהושע כ"ד), האלהים האדירים, האלהים המכים (ש"א ד'), הלכו אלהים (ש"ב ז'), וכן הנהוג במלכותא דארעא לדבר בלשון רבים, כנודע.
ר"ל לכו ולמדו מפסוק המדבר בבריאת אדם הראשון וכדמפרש.
אינו משמיענו זה לחדוש, דהא כן מבואר בפסוק, אלא חשיב זה בין עשרה דברים שנבראו ביום ראשון [שלא נזכרה בריאתן מפורש בפרשה] חשיב דרך אגב גם שמים וארץ.
לכאורה אינו מבואר האיך הי' שייך לומר דשמים שמו של הקב"ה ואיך יהי' המשך הענין ושעור הכתוב, ונראה דהו"א דשם שמים הוא תואר לשם אלהים דסמיך ליה, וענינו אלהים שבשמים, וכמו אלהי השמים, והיינו מפרשים בראשית ברא אלהים שבשמים את הארץ.
ר"ל שבריאת שמים קדמה לבריאת ארץ ולא שנבראו כאחת, וע"ע בדרשא הבאה.
פירש"י שכונת השאלה היתה אם השמים נבראו תחלה לארץ או השמים והארץ ביחד, עכ"ל, ונראה הא דלא פירש כפשוטו ששאל מי נברא תחלה, השמים או הארץ, וכמו דמצינו באמת שפעם הקדים הכתוב בריאת ארץ לשמים, ביום עשות ה' אלהים ארץ ושמים (ב' ד'), משום דאיתא במ"ר פ' בשלח (פ' כ"ה), בשר ודם שמבקש לבנות פלטין הוא בונה תחלה את התחתונים ואח"כ את העליונים, אבל הקב"ה אינו כן, אלא משברא את העליונים ברא את התחתונים שנאמר בראשית ברא אלהים את השמים ואת הארץ, ע"כ, וא"כ לא הי' מסופק בזה אם הארץ נבראה תחלה לשמים אלא חקר אולי נבראו ביחד, יען כי בו"ד אינו בונה ביחד משום דאי אפשר, משא"כ בהקב"ה דלא שייך ביה אי אפשרות, והשיבו לו הזקנים דהשמים נבראו תחלה דכתיב את השמים ואת הארץ, ואע"פ שאין חדוש בתשובה זו שהרי גם הוא ידע פסוק זה [דבכלל הי' יודע תורה], י"ל דסמכו על הדרשא בחגיגה י"ב א' ואת הארץ למה לי, ר"ל מה ת"ל ואת, להקדים שמים לארץ וכמובא לפנינו בדרשא לעיל.
לא נתבאר טעם משל זה, וע' בפרש"י שאינו מבואר כ"כ, ובטורי אבן הקשה עליו ופירש פירוש אחר, אבל פירושו דחוק כפי שיתבאר להמעין. ולי נראה דהכונה משום דהשמים בכלל הם קרובים במעלה למעלת גדולת הקב"ה מקרבת הארץ, יען כי השמים הם מכון לשבתו וכבודו וברואיו הם רוחנים ובלתי נתפסים, משא"כ הארץ שהיא כולה חומר וגשם, וכמש"כ השמים שמים לה' והארץ נתן לבני אדם, שהכונה שהשמים רוחנים והארץ גשמית, וא"כ מהראוי היה שהשמים ישכימו מהר מהארץ לקריאת הקב"ה ובכ"ז קדמה גם הארץ, ולכן חשב מעשיה קודם, ולפי"ז יכון המשל להנמשל בטעם וסברא.
וסוף הפסוק חשכת מים עבי שחקים, הא למדת שקו החשך מקיף את השמים.
ומה דלא כתיב מפורש שנבראו י"ל משום דכל אלה הם כולם חלקי הארץ אשר נבראה.
יתכן בטעם הדרשא דקשה לי' למה לא חשיב הכתוב גם בריאת עפר, לכן דריש כי העפר נתהוה מן המים כדמפרש. והנה בבבלי חגיגה ט"ו א' איתא דרשא על לשון מרחפת בשם בן זומא, ונדחית, ולכן השמטנוה.
לשון הקושיא אינו מבואר, דפריך מן ויתן אותם אלהים ברקיע השמים, וא"כ הלא מעצמו מבואר שרק הנתינה ביום רביעי, ומאי קשיא ליה מבריאה, ונראה דקצת חסרון דברים יש כאן וצ"ל ואע"פ דכתיב ויאמר אלהים יהי מאורות ברקיע השמים וכתיב ויהי ערב ויהי בקר יום רביעי, וא"כ עיקר הקושיא היא באמת מלשון ההויה שהיתה ביום רביעי, ומשני דרק הנתינה היתה ביום רביעי וכדכתיב ויתן אותם וגו', והא דכתיב ברביעי יהי מאורות – הוא משום תדוש הנתינה.
דריש כן משום דבשאר הימים כתיב וירא אלהים כי טוב בסתם לאחר כל בריאת היום, וכאן כתיב כי טוב ביחוד על האור, לכן דריש ע"ד רמז ואסמכתא אין טוב אלא צדיק. והבאור הוא עפ"י האגדה שבדרשא הבאה אור שברא הקב"ה ביום ראשון אדם צופה ומביט בו מסוף העולם ועד סופו, וכיון שנסתכל הקב"ה בדור המבול ובדור הפלגה שמעשיהם מקולקלים עמד וגנזו לצדיקים לע"ל שנאמר וירא אלהים את האור כי טוב ואין טוב אלא צדיק וכו', ור"ל אף כי אחרי שלא מצא את הדורות ראוים לאור זה היה לו לבטלו, אך מפני שראיי. את האור שהוא ראוי להברא עבור צדיק שנקרא טוב, לכן לא בטלו אלא גנזו, ומבואר דראויה בריאה מיוחדה להברא עבור צדיק אחד, ודו"ק.
עיין מש"כ באות הקודם בטעם הדיוק מפסוק זה ובבאור דרשא זו בכלל.
כונת ובאור הענין בכלל שיפתור לו האדם חלומו לטובה, יען כי כל החלומות הולכין אחר הפתרון, כמבואר בירושלמי מעש"ש פ"ד ה"ו [ובבבלי ברכות נ"ה ב' הלשון אחר הפה, והכונה – אחר הפתרון], וזה הוא הענין שאמרו בברכות נ"ו ב' שהרואה איזה דבר בחלום שיש לו נטיה לטובה ולרעה יתפוס הלשון הנוטה לטובה קודם שיקדמנו רעיון הפתרון לרעה, וכך יעלה כמו שיפתור לו, כמו למשל הרואה נהר בחלום שכים ויאמר הפסוק הנני נוטה אליה כנהר שלום קודם שיקדמנו פסוק אחר כי יבא כנהר צר, והרבה דוגמאות כאלה [ע"ל פ' תולדות כ"ו י"ט ור"פ מקץ מ"א, י"ג-י"ד], וה"נ הכונה יפתור לו שהט' מורה לטובה מפני שבאה ראשונה בתורה במלת טוב, אבל אין הכונה מפני שהט' כלול במלת טוב, יען כי לעומת זה מצינו את הט' גם במלות שאינן מעולות, כמו טאטא, טביעה, טומאה, טרף וכדומה.
ומטעם זה קי"ל דהסומא אינו מברך על הנר במוצאי שבת, כיון שאינו יכול להבחין ולהבדיל, והא דחייב בברכת יוצר אור, התם טעם הדבר משום דכיון דטעם הברכה הוא משום הנאת האור לכן מברך גם הוא משום שנהנה בזה שאחרים רואין אותו ומצילין אותו מן הפחתים ומן המזיקין, משא"כ כאן טעם הברכה משום הבחנה והבדלה הוא, ומכיון שהוא אינו יכול להבדיל אינו מברך.
יתכן באור הענין, דקשה לי' מאי שייכות קריאת יום לאור ולילה לחשך, הלא באמת אור ויום שני דברים שונים הן, וכן חשך ולילה, שהרי בבית אפל חשך גם ביום ולפני הנר אורה גם בלילה, לכן מפרש שענין הקריאה היתה רק מענין פקודה להאור שישמש ביום, ולחושך – שישמש בלילה. ויתכן דזו היא כונת הגמ' בחגיגה י"ב א' מדת יום ומדת לילה ביום ראשון נבראו, כלומר, המדות המשמשות ביום ובלילה, אור וחושך. וביתר באור וענין בא תוכן דרשא זו בדרשא הבאה מירושלמי.
כבר נתבארה דרשא זו בדרשא הקודמת, וענין אחד להם, אלא שכאן באה בהרחב באור.
כתבו התוס' דהו"ל להקדים של שחרית כדאשכחן בתמידין דכתיב של בקר תחלה (פ' פינחס), עכ"ל, וגם י"ל למ"ד תפלות אבות תקנום, דכיון דאברהם תקן תפלת שחרית הו"ל להתחיל דיני שחרית, כיון דאברהם ראשון לאבות.
וע"ע מענין זה לפנינו בפ' ואתחנן בפ' בשכבך ובקומך, ובפ' תבוא בפ' ופחדת יומם ולילה כתבנו עוד טעם על פתיחת ק"ש של ערבית תחלה.
עיין מש"כ בבאור דרשא זו לעיל סוף אות כ"ו. ועיין בבעל המאור פ"ק דר"ה שכתב דלשון ויהי ערב ויהי בקר ענינו הוית ערב ובקר, והיינו, מפני שאין היום והלילה שוים בזמנם בכל כדור הארץ, יעו"ש, ונראה דלמד כן מדכתיב שתי פעמים ויהי, ויהי ערב ויהי בקר, אע"פ שהיה יכול לכתוב ויהי ערב ובקר, משמע ששניהם נתהוו כאחד, והם הלא סותרים זא"ז, אלא צ"ל שבאמת נתהוו שניהם כאחד, ורק במקומות שונים, באחד יום ובאותו זמן במקום אחר – לילה.
אינו מבואר כלל ענין הדמיון בזה, ואם רק שווי המלות בודאי קשה מאי שייכות זל"ז. ונראה דבא להעיר דאין הכונה דרק ראש אחד יהי' להם ותו לא, דזה לא יתכן, כי כנהוג בחיל צבא מתחלקים הצבא לחלקים ולמחנות, ולכל חלק ומחנה ראש ומנהיג, יען כי מנה אחד לא יספיק לכלכל הנהגת צבא רב, ואמנם לאלה השרים ומנהיגים יש ראש אחד שנשמעים הם למשמעתו, והוא בערך שר השרים, גבוה מעל גבוה, וזה הוא שאמר דמה שכתוב ושמו להם ראש אחד לאו דוקא אחד ממש אלא ראש וראשון לשרים רבים, ומביא ראי' דלשון אחד אינו מורה על אחד ממש רק על אחד מיוחד מלשון שבכאן יום אחד, דבודאי באורו יום ראשון, יען כי לא יתכן לומר יום אחד, שהרי ימי הבריאה שבעה הם, אלא הענין הוא שכל שבעת ימי הבריאה ראשונים הם לכל שבעת הימים שבימי עולם, וממילא הוי יום הראשון שבבריאה ראשון לראשונים, והוציאו הכתוב בלשון אחד, וכך הוא באור הלשון ראש אחד. ועל דרך צחות הענין אומר דיום קבוץ גליות יהי' בערך גדולת היום שנבראו בו שמים וארץ, כי כמו אותו היום דבריאה הי' ראשון לראשונים, כך הראש שיוברר ביום קבוץ גליות יהי' ראשון לראשונים, וידוע דאותו הראש קאי אמלך המשיח.
כלומר, כלל הוא לכל התולדה וכן לכל דיני התורה שהיום הולך אחר הלילה, לבד לענין אכילת קדשים קיי"ל שהלילה הולך אחר היום שלפניו דילפינן מדכתיב (פ' צו) ביום קרבנו יאכל לא יניח ממנו עד בקר, אלמא לילה שלאחריו קרי יום קרבנו עד הבקר, ושם נכתוב אי"ה טעם הדבר, וכן לענין ברכת התורה הלילה הולך אחר היום שלפניו משום דאנן אגירא דיממא אנן, יזפינן ביממא [לצרכי הויות העולם ומו"מ] ופרעינן בלילא, כמ"ש בעירובין ס"ה א'. וע' לפנינו בפ' אמור בענין אותו ואת בנו ילפינן ביחוד שהיום הולך אחר הלילה שלפניו, ושם נבאר טעם הדבר מה דצריך למוד מיוחד שם.
מדייק כלל הענין שאמר הקב"ה כאן ביום השני יהי רקיע, דמשמע שהרקיע, דהיינו שמים, נבראו ביום שני, ובאמת הלא דבר ידוע הוא שהשמים ביום ראשון נבראו, ולכן דריש הלשון יהי שתהי' לו להרקיע הויה, והיינו שיתחזק או יקרש ויגלד. וטעם הדבר, דרב לשיטתי' בירושלמי כאן ובמ"ר דביום הראשון היו השמים לחים ולכן הוצרכו להתחזק ביום שני, ויהי' הענין יהי רקיע מלשון הפסוק באיוב (ל"ז) תרקיע עמו לשחקים חזקים כראי מוצק, וע"ע באות הבא.
גם הוא מדייק כמו שדייק רב, ואף הוא ס"ל שביום ראשון נבראו השמים ובשני נתחזקו, אלא שסובר שנתחזקו ע"י מטלית כמו כל הדברים המתחזקים ע"י צפוי טס של ברזל וכמש"כ וירקעו את פחי הזהב, הרי שהרקוע ע"י טסים ופחים, וכן כתיב (פ' קרח) ועשו אותם רקועי פחים צפוי למזבח לחזק ע"י צפוי היינו ששטחום ע"ג המזבח, וכן כאן יהי רקיע שיעשה לה צפוי כמו טס של צפוי, ולפ"ז יותר נכון לגרוס מטלית לרקיע ולא מטלית הרקיע, וכ"ה בב"ר ריש פרשה ד'.
אנשי משמר ענינם ידוע שהם שומרים משמרת הקודש בבית המקדש ומהם בוררים אנשים מיוחדים שיהיו שלוחי כל ישראל להקרבת קרבנות צבור, ונקראים אנשי מעמד על שם שעומדים על הקרבן בשעה שנקרב [וע' לפנינו בפ' פינחס בר"פ תמידין] והם מתענין ומתפללין על צרכי בני ישראל ושלומם. ומה שאמר מתענין בכל יום, לאו דוקא בכל יום ממש אלא בריב ימי השבוע, בשני בשלישי ברביעי ובחמישי [ע' תענית כ"ו א'], ובכל ימי השבוע קורין בתורה במעשה בראשית משום דבזכות הקרבנות העולם מתקיים [ע' תענית כ"ז ב'. ומפרש טעמי התעניות, כי בשני היו מתענין על מפרשי ימים שיעברו בשלום, משום דכתיב בי' יהי רקיע בתוך המים, ופירש"י בתענית כ"ז ב' וצריך להזכיר ולרצות על הדבר, עכ"ל. ובשלישי היו מתענין על יוצאי דרכים ע"ש שנאמר בו יקוו המים וגו' ותראה היבשה, כלומר שתהא היבשה ראויה להולכים שלא יפלו בפחתים ולא יזוקו מפני חיות רעות, וברביעי מתענין על התינוקות שלא תעלה אסכרה לתוך פיהם משום דכתיב בי' והיו למארת וכתיב מארת חסר ווי"ן שענינו לשון מארה וקללה, ואותו יום צריך רחמים ביחוד על מחלת האסכרה משום דאמרו (שבת ל"ג א') אסכרה באה על עון לשון הרע, וביום הרביעי הי' עון הראשון ללה"ר בזה שרגנה הלבנה על החמה לפני הקב"ה אי אפשר לשני מלכים שישתמשו בכתר אחד, כפי שיבא לפנינו לקמן פסוק ט"ז, ובחמישי היו מתענין על מעוברות שלא תפלנה ועל המיניקות שלא ימותו בניהן, על שם דכתיב בי' ישרצו המים שרץ נפש חיה.
ר"ל מכוון באמצע. ובא לפרש הלשון ויבדל בין המים אשר מתחת לרקיע ובין המים אשר מעל לרקיע (פ' הבא), שכשיעור החלל שבין הרקיע למים התחתונים כך השיעור שבין הרקיע למים העליונים. ודריש בתוך כמו בתוך. והנה אע"פ שכפי דמשמע מירוש' כאן מוסבים דברי ר' בון לענין אחר, אבל כפי המבואר מפירש"י למ"ר כאן ר"פ ד' הוי הבאור כמש"כ, וכ"ה פשוט ומבואר, וכ"מ במדרש שוח"ט סי' י"ט, וע' בבאור ס' חרדים לירושלמי, וקרוב לודאי שהדברים בירושלמי חסרים וקטועים, ובעקרם מכוונים לדברי המ"ר ושוח"ט.
ואיזו מן החכמים אמרו שיעורים אחרים בזה, וכונת כולם נראה שבאו לרמז את זה, כי בשר ודם כשצריך להבדיל דבר מחבירו, מכיון שאי אפשר לו לצמצם הבדלה מכוונת ומצומצמת, לכן בהכרח הוא מבדיל יתר מכשיעור, משא"כ בהקב"ה צמצם בהבדלה כל שהוא כמלא נימא. וזה מעין כונת אותה הדרשא בברכות ד' א' על מאמר הקב"ה בחצות הלילה אני יוצא בתוך מצרים, ומשה שינה ואמר כחצות, והיינו משום דהקב"ה יודע לצמצם ולכוין את הנקודה החוצה את הלילה, משא"כ בשר ודם, ולכן אמר משה כחצות.
ועי' המשך לדרשה זו לקמן בפסוק ל"א, ועיין מש"כ בסמוך פסוק י"ד לענין מה שנוהגים שלא להתחיל דבר ביום שני. ומה שכתב רש"י כאן (בפ' ז') דלכן לא נאמר בו כי טוב מפני שלא נגמרה בו מלאכת המים וכל דבר שלא נגמר ונתקן אינו נקרא טוב – הנה לבד שהסברא עצמה מורה על זה, י"ל עוד דזה מרומז בדרשת חז"ל בסוטה י"ב א' בהא דכתיב במשה ותרא אותו כי טוב הוא מלמד שנולד מהול, וזה מבואר עפ"י מ"ש בנדרים ל"א ב' דכל זמן שלא נימל אברהם לא נקרא שלם, והיינו טעמא, שלא נגמרה עוד שלמות קנין גופו, וא"כ במשה דכתיב בתולדתו כי טוב הוא ש"מ שלא היה חסר דבר לשלמות הקנין בגוף, דאל"ה לא יונח לשון טוב, והיינו שנולד מהול, וה"נ מכיון שלא נגמרה בו מלאכת המים אינו נקרא טוב.
ר"ל שלא מצינו שתציין התורה איזה מאורע למספר ימות השבוע, לומר שזה אירע ביום פלוני מימות השבוע כמו שתציין מספר ימות החודש. וצ"ע במנהגנו בכתובות וגיטין וקנינים וכן בכתבי רשות לציין הדבר ליום השבוע, באחד בשבת, בשני בשבת וכו', וזה דלא כנהוג בתורה ובכל המקרא. ועי' מש"כ בפ' יתרו בפ' זכור את יום השבת.
ענין דרשה זו נתבאר לעיל בפסוק ו' אות ל"ז, יעו"ש וצרף לכאן.
ר"ל דבטהרת כל אלה כתיב מים חיים, ומים חיים הוו רק מי מעיינות שהחיות בא להם ממקום אחר דהיינו מנקשי הקרקע שבתחתיתן, אבל מי הימים אין מעיינות שבתחתיתן עשויין להיות נובע להן משם מים חיים, אלא אדרבה, דרך שם מוציאין חיותן כל הנהרות שבעולם, ולכן קרא אותן הכתוב מקוה.
שכולם מזדרזים ומתאמצים לעשות רצון קונם אף שלא נצטוו. וכלל יחס ק"ו אל דשאים כתב מהרש"א דהוא עפ"י מ"ש אין לך כל עשב שלא יהי' לו מלאך מלמעלה הממונה על גדולו, ומתייחס זה המאמר אל המלאך, ורק עפ"י שטחות הלשון יחסו אותו אל הדשאים עצמן, ועיין בתוס' חולין ז' א' ד"ה אמר כתבו ג"כ קרוב לענין זה.
ולא קשה מכאן למ"ד בעירובין י"ח ב' אדם הראשון צדוקי הי', דשם איירי אחר החטא כפי המבואר שם דיליף כן מלשון איכה. וענין עמידת הדשאים על פתח קרקע הוא שהיו צמאים למי גשמים, כי לא המטיר ה' עד שנברא אדם ביום הששי.
מדייק מה שבצווי כתיב תוצא הארץ עץ פרי עושה פרי, ובמעשה כתיב שהוציאה עץ עושה פרי ודריש לרבות שאפילו עץ סתם עשה פרי, והיינו שגם אילני סרק עשו פירות. ומה שבאמת עשתה הארץ כן יבואר לפנינו לקמן בפסוק ארורה האדמה בעבורך, יעו"ש ובפירש"י כאן. ובעל פני משה כאן בירושלמי הבין דהפי' לרבות אילני סרק שהוציאה הארץ גם אילני סרק, ופי' זה תמוה מאד, שהרי דרשא זו באה גם במ"ר כאן ס"פ ה', ושם פירש המ"ר עצמו דרשא זו בזה"ל, אפילו אילני סרק עשו פירות, וצ"ע.
ענין דרשא זו בכלל וכן יחס קללת אסכרה ליום ד' נתבאר לפנינו לעיל בפסוק ז' אות ל"ז, יעו"ש וצרף לכאן. ועיין ביו"ד סי' קע"ט ס"ב שנהגו שלא להתחיל בב' וד', וכתב הט"ז וז"ל, הטעה הוא מפני שהכוכבים הצומחים בהם הם קשים, עכ"ל, וכמה קשה טעם זה, ויותר נכון להסמיך על הדרשא שלפנינו דכתיב ברביעי מארת חסר ו' שהוא לשון מארה וקללה, וכן בשני מפני שלא נאמר בו כי טוב כמו בשאר הימים כמבואר לעיל בפסוק ח'. ובזוהר פ' עקב רע"ג א' כתב אין מתחילין בב' ואין מסיימין בד', ולא אדע יסוד ומקור ללשון זה, ואולי מפרש מאמר חז"ל לעולם יצא אדם בכי טוב ויכנס בכי טוב שיצא ויכנס בימים שנאמר בהם כי טוב, והיינו לבד יום שני וגם לא ברביעי שנאמר בו מארת, ומפרש יצא – התחלה וכניסה – סיום, והוא הדין שאין מתחילין בד' ומסיימין בב', אבל זה צ"ע דהמאמר יצא ויכנס בכי טוב מוסב לענין אחר לצאת ולכנס בעוד יום כפי שיתבאר לפנינו ס"פ מקץ. אמנם בכלל אין לחקור הרבה אחר זה, דכתיב תמים תהיה עם ה' אלהיך, וכפי שיתבאר לפנינו שם אי"ה [ואפשר להמליץ על זה לשון הפסוק חרב אל הבדי"ם], וגם יש סמך ראי' שהגמרא לא חששה לכל ענין התחלה בד', שהרי אמרו מפורש בכתובות ה' א' בתולה נשאת ברביעי' גם לבד הטעם שבמשנה שם, יעו"ש ואין להאריך.
דרשא זו כפולה בענינה לעיל בפסוק ה' בדרשא ויהי ערב וגו', ושם נתבארה גם דרשא זו, יעו"ש וצרף לכאן.
כי בכלל שבעה רקיעים הם, ולכל אחד יש סגולה מיוחדת מה שאוצר בתוכו, ומפרש דזה הנקרא רקיע אוצר הוא לחמה וללבנה ולכוכבים ומזלות, שכן מפורש בקרא ויתן אותם אלהים ברקיע השמים.
כלומר ממקוה שיש בו מים ויבשה. ואפשר לומר דרקק נקראו המים הנקרשים באגמים ובבצות ע"י האדים העולים מהם וחום השמש תלהט עליהם עד שנעשו גס וגוש, והמקום הזה מורכב מעפר וממים ולכן יש לעופות תכונה מורכבת מבהמה ומדגים כי בעוד שתיים הם על הארץ כבהמה יראו על רגליהם סימני דגים.
ענין דרשא זו נתבאר לעיל בפסוק ו' אות ל"ז, יעו"ש וצרף לכאן.
הוא ראם שבים, והזכירו ביחוד מפני שהוא הגדול שבחיות, ויונח עליו תואר גדול.
רומז ללויתן זכר ולויתן נקבה, שהזכר מכונה נחש בריח מפני שזקוף הוא דבריח, והנקבה מכונה עקלתון מפני שמקפת את כל העולם שנחש שדרכו להקיף. ומה שלא ניחא לי' לר' יוחנן בדרשא הקודמת דקאי על הראם שבים, י"ל משום דכיון דבראם לא שמענו שגם הנקבה היא גדולה כמו הזכר, לא הו"ל לומר תנינים גדולים בלשון רבים אלא התנין הגדול, ולכן דריש דקאי על לויתן זכר ונקבה, ושפיר כתב בלשון רבים.
ולא ככתוב בלשון רבים כדי שלא יאמר שתי רשויות הן. ומה שבאמת כתיב בלשון רבים הוא משום דמדרך הכבוד והגדולה כך הוא, וכמו במלך בו"ד שמדבר בלשון רבים, אלא שתלמי לא היה מקבל זה מפני שאולי היה רוצה למצוא עילה בתורת משה. ונראה דאע"פ שהיו יכולים להביא לו ראיה דרשות אחת בבריאה מדכתיב בפסוק הסמוך ויברא אלהים את האדם וכמ"ש בדרשא הבאה, בכ"ז לא היו רוצים להתוכח אתו הרבה וכמ"ש כהאי גונא בתמיד ל"ב א' באלכסנדר מוקדון וזקני הנגב, יעו"ש ולפנינו לעיל בפסוק א'. ומה שנוגע עוד לאגדה זו בארנו לעיל בפ' בראשית ברא אלהים, יעו"ש וצרף לכאן.
ומה דכתיב באמת בלשון רבים הוא משום דכן הוא מדרך הכבוד והגדולה וכמש"כ בדרשא הקודמת ולעיל בפסוק א' אות ו' יעו"ש.
יש לפרש טעם הדרשא דכיון שנברא בצלם הקב"ה בודאי לא היה צריך עוד שום תיקון להקרא תמים, ואמרו בנדרים ל"ב א' עד שנמול אברהם לא היה נקרא תמים, ומכיון שאדה"ר שהיה תמים בבריאתו מבואר בהכרח שנולד מהול.
ר"ל בתחלה עלה במחשבה לברוא שני גופים מיוחדים ולבסוף נברא גוף אחד וממנו ברא את האשה, ועיין ברכות ס"א א' ועירובין י"ח ב' שנוי נוסחאות בענין זה ויובא לקמן ה' ב'. ובגמרא כאן מבואר נ"מ בדרשא זו לענין ברכת חתנים, דאם ניזל בתר מחשבה שתהיינה שתי יצירות צריך לברך בברכת חתנים לבד ברכת אשר יצר את האדם בצלמו עוד ברכה יוצר האדם, רמז ליצירת חוה [ע"ש הכתוב (ה' ב') זכר ונקבה בראם ויקרא את שמם אדם], וכן קיי"ל.
כר פירושו מנחה והוא סימן שלום, ודרשת נוטריקו"ן היא, ועיין מש"כ לקמן פ' לך (י"ז ה') מענין דרשות נוטריקו"ן בכלל. וענין הדבר שהזכר רוח שלום בו יש להסביר עפ"י מ"ד בסוגין האיש מקבל פיוס ואין האשה מקבלת פיוס [כלומר אינה נוחה לקבל פיוס כמו האיש], וכשנתפייס אדם מראה בזה דרך לשלום, כי טבע הפיוס מונע רוגז, ולכן מכיון שבא זכר בעולם באה עמו מדת השלום שדרכו וטבעו בכך, כמבואר. וגם יש לפרש עפ"י מ"ש בב"ר פ' פ"ט בשעה שהשנים יפות הבריות נעשין אחין אלו לאלו ואהבה ואחוה בעולם, עי"ש, וכיון שהזכר מביא ככרו, דהיינו פרנסתו, לעולם, מביא שלום לעולם.
עיין מש"כ לעיל בפסוק כ"ב בדרשא כיוצא בזו לענין נשואי בתולה וצרף לכאן.
מדייק מה דלא כתיב יום ששי כמו בשאר הימים בלא ה' הידיעה, ופירש"י ותוס' דמרמז על ששי בסיון שבו נתנה התורה, ויהי' הפירוש יום הששי – יום הששי המיוחד וכמו הרבה דרשות כאלה בחז"ל.
פירש"י ויכלו – הקב"ה וזה, שמספר בשבחו של מקום, עכ"ל. וטעם הדיוק כנראה הוא משום דהלשון ויכלו חסר ו' מורה לפעמים עפ"י הכתיב גם על כליה והפסד, ומלשון ויכלו בחיר"ק כמו עד כלותם (ש"א ט"ו), ועוזבי ה' יכלו (ישעיהו א׳:כ״ח), וא"כ הוי המשמעות כאן שאפסו תמו השמים והארץ וכו', ולכן מפרש כמו יש אם למסורת וַיְכִלוּ, דקאי על הפועלים שגמרו בריאת השמים והארץ וכו', וכמו ויכלו לנחל את הארץ, ויכלו מחלק את הארץ (יהושע י״ט:מ״ט). וענין השיתוף בזה נראה הכונה, דכיון דאומר שכל מעשה בראשית נגמרו הרי הוא מודה שלא חסר הקב"ה בעולמו כלום, א"כ נעשה כשותף בזה בהודאת הקב"ה גם הוא, שאף הוא מעיד בתורה על גמר הבריאה בששת ימי בראשית, וע' בחא"ג.
בקומתן פירושו שמיד היו ראויים לתעודתן כמו עץ פרי היה ראוי לטעון פרי מיד, ובצביונם הוא ענין יופי והדור, מלשון צבי ותפארה, כמו לעטרת צבי (ישעיהו כ״ח:ה׳), וע' באות הבא. ולדעתן – ששאלן אם רצונם להברא, וע"ע באות הסמוך.
למעלה מזה מפאר נפלאות הבורא בדרך משל, בנוהג שבעולם אדם נוסך כלים ע"י שהות זמן רב הן מעלין חלודה, ברם הכא [במעשה בראשית] הן כראי מוצק, בכל שעה ושעה הן נראין כשעת יציקתן, ולרמז וסימן דבר זה מביא סמך מהפסוק שאומר כן הם היום וכן היו בהבראם.
נראה דנפקא לי' מלשון תולדות, דשמיה וארץ הם בערך אבות, והיצורים שבהם – תולדות, והבאור הוא כמבואר ברמב"ן בפרשה הקודמת דהשמים והארץ הם היסוד והחומר לכל הנבראים שבעולם ומהם נתהוה הכל, וע' מש"כ לעיל בדרשא ראשונה בפסוק בראשית.
דריש כן. ע"ד רמז מפסוק דישעי' כ"ו כי ביה ה' צור עולמים, דהו"ל לכתוב כי יה ה', ורומז כי בי' ובה' צר הקב"ה שני עולמים.
יתכן דלכן הוציא המלה בהבראם מפשטה, משום דלשון בהבראם לפי הפשט משמע דתולדות השמים והארץ נבראו ביום שנבראו שמים וארץ, וזה הלא לא יתכן, שהרי השמים והארץ נבראו ביום ראשון ותולדותיהם נבראו במשך ימי השבוע. וכונת הענין בה' בראם יתבאר עפ"י מ"ש בב"ר פרשה י"ג, בלא עמל ובלא יגיעה ברא הקב"ה את העולם אלא בדבר ה' שמים נעשו, וידוע כי האות היותר קלה במבטא הוא הה', מפני שאין צריך לנגוע בהברתו את אברי ההברה, ולכן נתן רמז לזה שבנקל ברא הקב"ה את העולם מהא דבה' בראם, כלומר קלות הברת הה'.
ובמכילתא פ' בא מובא ג"כ דרש זה, ומפרש שם דהענין שקולים היינו שנבראו בפעם אחת, וכבר כתבנו מענין זה בפרשה הקודמת בפ' את השמים ואת הארץ אות י"ג. ועיין במשנה כריתות כ"ח א' חשיב הרבה ענינים ששקולים הם ושם הכונה ששקולים הם במעלות וחשיבות, ופשוט דלכן לא חשיב שם גם דבר זה מפני דחשיב שם רק הדברים הנוגעים להלכה.
רביעה ביחס אל האדמה הוא תואר אל המטר, והוא עפ"י המליצה מטרא בעלה דארעא (תענית ו' ב') וכמש"כ כי כאשר ירד הגשם וגו' כי אם הרוה את הארץ והולידה (ישעיהו נ״ה:י׳).
ואע"פ דבאמת זמן רביעה הוי בחודש חשון כמבואר במס' תענית, צ"ל דבשעת הבריאה הוקדם זמן זה והי' טבע תשרי במקום חשון, כי עדיין לא הי' חשון בעולם. וע"ע מש"כ בענין זמן בריאת העולם בפרשה הקודמת בפסוק תדשא הארץ דשא (א' י"א).
ר"ל ממים של מטה ולא ממים של מעלה, שנאמר ואד יעלה מן הארץ ששותה בארץ ועולה, ולאפוקי מדעת ר' יהושע דאמר ממים עליונים הוא שותה דכתיב (פ' עקב) למטר השמים תשתה מים, ור"א יפרש אותו הפסוק למטר השמים ע"ד לשון הכתוב אבק ועפר מן השמים (פ' תבוא) אע"פ שהם בודאי מלמטה, וע"ע באות הסמוך.
נראה דסמיך אסיפא דקרא והמשך הכתובים, ואד יעלה מן הארץ והשקה ואח"כ וייצר ה' אלקים את האדם, לומר שאותה השקאה היתה לצורך בריאת האדם, וא"כ עיקר השקאת העולם הוא בשביל האדם, וכמו הדם שבגוף הוי עיקר חיי האדם, והוי זה למשל בשם דמו של עולם, כלומר עקרו של עולם.
עיין מש"כ בדרשא הקודמת וצרף לכאן.
לאסמכתא ורמז בעלמא הוציא המלה ואד מפשטה להורות, כי לירידת גשמים צריך רחמים מרובים ותפלה בדאגה ושברון לב. ודריש אד מלשון שבר, כמו ואיד נכון לצלעו (איוב י״ח:י״ב). וע"ע לפנינו בר"פ האזינו באה עוד דרשא בענין זה.
כי בהעדר המטר עולה המחיר ובבואו יורד המחיר ושובר למפקיעי שערים. ודריש ע"ד רמז אד מלשון שבר והדיוק מדלא כתיב ומטר ישקה. והנה בירוש' לא באה דרשא זו מפורשת אך מיתר הענינים המתבארים שם ומהמבואר בב"ר פי"ג ובילקוט ובשוח"ט קל"ה נראה שבירושלמי נשמט המאמר הזה וכבר העיר ע"ז הר"ש באבער נ"י בבאורו לשוח"ט שם.
כלומר ממים של מטה ולא ממים של מעלה, ששותה בארץ ועולה, כמש"כ לעיל אות י"ג. ונפקא מינה בזה לדינא, ע"פ מה דקיי"ל דאסור לעשות סוכה מדבר שאין גדולו מן הארץ, ולחד מאן דאמר היו הסכות שישבו בהם ישראל במדבר ענני כבוד, ולזכר זה אנו עושים היום סכות, לכן ילפינן איסור זה מכאן, דמקשינן ענני כבוד לענני מטר, מה ענני מטר גדולם מן הארץ כמבואר הכא אף ענני כבוד הי' גדולם מן הארץ, ויתבאר עוד ענין זה לפנינו אי"ה ס"פ ראה.
ר"ל אוי לי מיוצרי אם אעשה רצון יצרי, ואוי לי מיצרי שמצערני לעבור על רצון יוצרי. ונראה דרומז למ"ש בתו"כ ס"פ קדושים שלא יאמר אדם אי אפשי לאכול בשר חזיר אי אפשי לבא לערוה אלא אפשי ואפשי ומה אעשה ואבי שבשמים גזר עלי, יעו"ש, וה"נ הכונה שרשאי אדם לומר אוי לי מיצרי שיש לי צער ממנו, ולכן אם בכ"ז מתגבר עליו מרובה זכותו.
ר"ל שני פרצופי פנים, אחד מלפניו ואחד מלאחריו וחלקו לשנים ומהאחד גבראת חוה, וע"ע לקמן בפסוק (כ"ב) ויבן ה' אלהים את הצלע.
פי' הפ"מ, כיון דיצירת האדם עתידה להיות כן רמז לה השתא, ואע"פ דביצירת אדה"ר לא שייכא, עכ"ל.
תרוד – מלה יונית, ופירושה בעברית – כף.
נסמך על התרגום שתרגם מקדם – מלקדמין, ולא ניחא ליה לפרש מקדם – במזרח כפירש"י כאן, משום דא"כ הוה ליה למימר בקדם. וכתב הר"ן והרי"ף בע"י דהכונה לא שנברא ממש אלא שעלה במחשבה לפני הקב"ה לבראו, וכן פרשו יותר הדברים שחשיב בגמרא שנבראו קודם שנברא העולם, ותמיהני שבב"ר איתא מפורש ששה דברים קדמו לעולם, יש מהן שנבראו ויש מהן שעלו במחשבה, משמע דהני דנבראו – נבראו ממש. אמנם יש נוסחאות וגירסות שונות בענין זה בהרבה אגדות.
לכאורה צ"ע ל"ל להביא ראי' ממרחק בעוד שבפסוק זה גופי' דאיירי ביה כתיב ויטע ה"א גן בעדן, הרי דגן לחוד ועדן לחוד. ונראה דהכונה דאף שאין בזה כל ספק דגן לחוד ועדן לחוד אבל היינו אומרים דהם בערך סמיכות וחבור כמו ערך חדר שבתוך הבית, ולזה אמר דאינו כן, אלא הם בתכלית הפרוד והרחוק זמ"ז בערך בית שבעיר, ובאמת אמרו בתענית י' א' שהגן הוא אחד מששים בעדן, יעו"ש. ויתבאר בזה מ"ש בגמרא כאן לפרש הפ' דישעיה עין לא ראתה אלהים זולתך דקאי על העדן שלא ראתה עין מעולם, ואפילו עין של אדה"ר שהיה בגן שבתוך העדן, אך להיות הגן רחוק ונפרד מן העדן לכן אף שהיה בגן לא ראה את העדן, ומכונת הראיה מלשון ונהר יוצא מעדן, דלשון זה מורה שהעדן רחוק מהגן, דאל"ה הול"ל ונהר בעדן משקה את הגן.
פירש"י כלומר סימן לדבר שגן עדן שותה מי גשמים תחלה דכתיב קרא ונהר יוצא מעדן להשקות את הגן תחלה, עכ"ל. וביאר דבריו מהרש"א, דודאי העולם אינו שותה מעדן אלא מגן של עדן והוא אחד מששים בעדן [ע' מש"כ בדרשא הקודמת], ובהאי קרא דמייתי יוצא מעדן כתיב, אלא לסימן בעלמא מייתי לי' מהאי קרא שגן של עדן שותה מי גשמים תחלה, ומפרש בגמרא מי תמצית בית כור שותה תרקב, כלומר. כלי שמשקין במימיו בית כור יכולין להשקות בתמציתו שדה שיעור זריעת תרקב שהוא אחד מששים בבית כור, וה"נ עולם אחד מששים בגן עדן ודי לו בתמצית העננים המשקים את הגן, וגן לפני כל העולם כולו כעדן לגן.
יתכן דמדייק הלא כל זהב הוא טוב ולא רע, ומה זה שאמר שדוקא זהב הארץ ההיא טוב, אלא ודאי ששני מיני זהב יש, זהב סתם וזהב טוב. וכתבו התוס', בירושלמי מפרש מהו הטובה שלו כשצורפין אותו אינו נחסר כלום, עכ"ל, אבל בירושלמי שלפנינו ביומא פ"ד ה"ד הלשון זהב טוב כמשמעו, משמע שהטובה היא בתכונתו ממש, ואולי הי' לפני התוס' גירסא אחרת בירושלמי או שהוא במקום אחר בירושלמי
עיין מש"כ בריש אות הקודם בדיוק לשון פסוק זה, ומפרש כי מתכונת הזהב שהוא מעט הכמות ורב האיכות ותועלתו גדולה וטפולו מועט להטמין ולשמור הן בבית והן בדרך, וכמ"ש במ"ר כאן טובה גדולה חלק הקב"ה לעולמו, אדם פורט זהוב אחד והוא מוציא ממנו כמה יציאות.
ר"ל שקרא הכתוב שם דבר ע"פ השם שניתן לאותו דבר בזמן הבא. ומה שצריך בזה לברייתא דרב יוסף אשור זו סליקא, והלא לכאורה הי' יכול להקשות בפשיטות על שם אשור מי הואי בבריאת עולם, י"ל משום דעל שם אשור לבדו י"ל כיון דאע"פ שלא היתה בבריאת עולם עכ"פ היתה בימי משה ולכן כתב משה את השם שהי' בזמנו, אבל מכיון דאשור זו סליקא ולא אשור שבפסוק, וסליקא ידוע שהיתה בזמן מאוחר אחר משה ובכ"ז נכתבה בתורה א"כ מוכרח שכתב קרא לעתיד. ועיין בתוס' ומהרש"א שנדחקו בזה, ולפי מש"כ עולה הכל יפה, ודו"ק.
ר"ל כל הנהרות נפרדין מג' נהרות, חדקל פישון וגיחון, וג' נהרות נפרדין מפרת.
בלא מטר. וטעם הדרשא משום דהפסוק דירמי' שמביא איירי בעץ החיים, ועץ החיים בגן עדן הוא ופרת הוא המשקה את גן העדן, וא"כ עיקר שם הנהר הזה הוא יובל, ולכן דריש שנקרא פרת לכונה אחרת כדמפרש.
רמז הוא לבאי עולם שאין ראוי ליהנות מן העולם מבלי שיביאו איזו תועלת והנאה לישוב העולם וקיומו, אחרי כי העולם מצדו מהני' להאדם לכן ראוי להנות גם לו מצד האדם, והוא כעין מ"ש בשבת ל"ג ב' ויחן את פני העיר (פ' וישלח), רב אמר מטבע תקן להם, שמואל אמר שווקים תקן להם, ור' יוחנן אמר מרחצאות תקן להם, וכל אלה הוא להכיר טובה להמקום שנתישב בו, וכ"א בירושלמי שביעית פ"ט ה"א חייב אדם לעשות חניה למקום שבאה לו טובת הנאה ממנו, וכאן מסמיך ענין זה אפסוק שלפנינו, ועיין מש"כ בפ' עקב בפסוק ואכלת ושבעת וברכת את ה'.
ר"ל אומות העולם. וכן בכל התלמוד נקראים אומות העולם בשם זה, וי"ל בטעם זה השם ע"פ הכתוב בבני נח כי מאלה נפצה כל הארץ, והוא מפני שכל אחד מבניו של נח קבע לו אומה מיוחדת בעולם, ולכן בשם בני נח כלולים כל האומות לתולדותם ולאומותם.
עיין מש"כ בדרשא הקודמת. ועוד מבואר בגמרא ששרוי בלא ברכה, דכתיב (יחזקאל מ״ד:ל׳) להניח ברכה אל ביתך [וביתו זו אשתו], ולכאורה צ"ע שלא הביאו הפסוק שבתורה ויברך אותם אלהים דאיירי בעניני זיווגין, וי"ל משום דאותה ברכה נתפרשה רק לפו"ר ולכבוש הארץ, משא"כ הברכה שביחזקאל ברכה סתם הכוללת כל מיני ברכה.
מ"ד פרצוף ר"ל שעוד גוף הי' בו וחלקו לשנים, ומ"ד זנב פירושו שחתיכה בשר יתרה היתה דבוקה בו וממנה נבראה חוה, ופריך למ"ד זה מאי ויסגר בשר תחתנה, הא לא הי' חסר כלום, ומשני למקום החתך.
נראה דמדייק דבכל מעשה בראשית בכל הנבראים כתיב רק לשון יצירה או בריאה, וה"נ הול"ל ויברא או ויצר ה' מן הצלע את האשה.
יתכן דרומז למ"ש בכתובות נ"ט ב' אין אשה אלא ליופי, ויפי האשה היא קליעת שערה [דמהאי טעמא סותרין את שער אשה סוטה כדי לנולה, כפי שיתבאר אי"ה לפנינו בפ' נשא], ורצה הקב"ה להעמידה לפני האדם בתומתה ולכן קלע לשערה. ויש להוסיף עוד באור מה שלא צוה שתקלע לעצמה, משום דאמרינן בשבת צ"ה א' הגודלת [קולעת שערה] בשבת, לעצמה פטורה, לחבירתה חייבת, ופירש"י לעצמה פטורה לפי שאינה יכולה לבנות יפה לעצמה משא"כ לחבירתה שרואה ועושה, עכ"ל. ולפי מש"כ בכונת הקב"ה בפעולה זו, לא הי' די אם קלעה לעצמה, כיון שלא היתה קולעת יפה.
ונראה דאע"פ דאינו מרומז שהבנין הוא כאוצר וי"ל כבנין בית, אך מדחזינן דע"פ האמת בנין גוף האשה הוא כבנין אוצר כמו שצייר, לכן אמר כאוצר. ובטעם הדיוק בכלל לשון ויבן ע' מש"כ לעיל אות מ"ה.
כלומר אל יצר לו שפיחת בכבודו, והיינו משום שממדות הקב"ה היא, והיא מדת גמילות חסד, וענין השושבין פירש"י משתדל בחופתו ובזיווגו, עכ"ל. ומדייק דרשא זו מלשון ויביאה, אשר לכאורה אין מבואר מאין ולאין הביאה, כי הלא היא עמדה לפני אדם אחר שנפל בתרדמה, ולכן דריש שהביאה ממקום למקום כדי לחלק כבוד לאדם, וכפירש"י.
ר"ל שחשב וביקש לו זוג מכל הברואים ולא נח דעתו עד שמצא את חוה. ואי אפשר לפרש כפשוטו, שהרי מבואר בע"ז כ"ב ב' ובכ"מ דבהמה מתעקרת מביאת אדם, ואלה הבהמות וחיות שמימי הבריאה הלא הולידו לתכלית קיום המין.
מן ודבק ממעט משכב זכר משום דמתוך שאין הנשכב נהנה אינו נדבק עמו, ומדכתיב באשתו ולא באשה ממעט אשת חבירו.
דרשא מהופכת היא מרישא לסיפא, כלומר, דהא דאסר הכתוב אשת חבירו כדדרשינן באשתו ולא באשת חבירו הוא רק בדבק דהיינו כדרכה, אבל בלא ודבק אין דורשין באשתו ולא באשת חבירו. ואמנם זה הוא רק באשת בן נח, אבל אם בא על אשת ישראל חייב אפילו שלא כדרכה, ועיין בכ"מ פ"ט ה"ז ממלכים, וכן אין זה רק באשת חבירו, אבל באשתו פטור על שלא כדרכה, ואע"פ דכתיב ודבק ודרשינן ולא שלא כדרכה, אך כללא קיי"ל דליכא מידי דלישראל שרי ולעובד אלילים אסור, ולישראל שרי שלא כדרכה, כדמשמע בנדרים כ' ב', בתי, התורה התירתך.
גם דרשא זו נדרשת מרישא לסיפא כדרשא הקודמת כמש"כ שם, ור"ל ולא באשת חבירו בדבק כל שהוא, ומבואר לפי"ז דעובד כוכבים קונה את אשתו בהעראה, דכמו דדרשינן דבק כל שהוא לאיסור כך נדרש גם להיתר לענין אשתו, ודבק באשתו – אפילו דבק כל שהוא. ובעיקר הדרש דהלשון דבק מורה על כל שהוא, נראה דס"ל כמ"ד בבבלי סנהדרין ס"ד א' דדריש הנצמדים לבעל פעור – כצמיד פתיל, כלומר חבור חזק ואמיץ, ואתם הדבקים בה', כשתי תמרות הדבוקות זו בזו, כלומר דבק קל.
ועיקר איסור זנות בבהמה וחיה מבואר בדרשא בסמוך.
ר"ל שמצטרפת גם היא אל מצות עזיבת אב ואם והדבק באישה, וממילא לפי"ז היא מצווה על הזנות, דדרשינן גם בה באישה – ולא באחר. ובעיקר דרשא זו נסמך על הדרשא דלעיל דהלשון יעזב בענין אישות איירי ולא כמו שרגילין לפרש בעזיבת רשות, עיין מש"כ לעיל אות נ"א.
ר"ל מי שמולידים זמ"ז ובהולד הנולד נעשה בשר האב והאם אחד, אבל בהמה וחיה אין מולידין מן האדם, ולכן אם זנה עם בהמה וחיה חייב מיתה, ולכאורה א"צ לדרשא זו, דהא כשכתבה התורה איסור זה בישראל (ס"פ אחרי) סיימה כי את כל התועבות האל עשו אנשי הארץ אשר לפניכם ולא תקיא הארץ אתכם כאשר קאה את הגוי וכו', הרי מבואר שגם לעובד כוכבים נאסרו תועבות אלו, וי"ל דאין ה"נ דמשם ידענו כי הוזהרו, וכאן באה האזהרה.
ובמדרשים איתא שבא הנחש במרמה משני צדדים, שאמר ממה נפשך, אם ישמע אדם לעצת אשתו הרי הם נענשין וירש הוא את הארץ, ואם לא ישמע תהיה קטטה ביניהם ויגרשנה וישאנה הוא. ואפשר לומר דמדרש זה מתבאר מדברי הירושלמי כאן בסוגיא שמבאר אשר בעת שרימו יושבי גבעון את יהושע (יהושע ט׳:ג׳) חשבו ממ"נ, אם יהרגו ישראל אותם הרי עברו על השבועה שנשבעו להם שלא יהרגום, ואם יקיימום הרי עברו על מצות הקב"ה שאמר החרם תחרימם ולא תכרות להם ברית, ובין כך ובין כך הם נענשים ואנו יורשים את הארץ, ומסמיך כל זה על הלשון שביהושע שם, ויאמר איש ישראל אל החוי, וכי חוים היו [והלא אמוריים היו] אלא שעשו מעשה חוי [נחש מתרגמינן חויא], ומביא על זה הדרשא שהובאה לפנינו. והנה כמו שמבואר לפנינו אין המשל דומה לנמשל, שהרי הנחש חשב רק טענה אחת והחוים טענו טענת ממ"נ, לכן דרשו במדרש שגם הנחש טען טענת ממ"נ וכמבואר, ולפי"ז צ"ל דבירושלמי בא הענין בקצור.
מדת הקב"ה שבאיזמל שהוא מכה – בו הוא מרפא, נס בתוך נס, וכמו ויצת אש בציון (איכה ד׳:י״א) כתיב כנגדו (זכריה ב׳:ט׳) ואני אהיה לה נאם ה' חומת אש.
ועיין בנדה ט"ז ב', ד' דברים הקב"ה שונאן ואחד מהם הנכנס לבית חבירו פתאום ואפילו לביתו שלו. וטעם הדבר פשוט מפני שאין זה ממדת הצניעות והכבוד לבני הבית דשמא אינם מוכנים לקבלו בכבוד הראוי, וע"ע לפנינו ר"פ ויקרא דרשא מענין זה ומש"כ שם.
שעברת על מצותי, כדמפרש. ודריש כן משום דלפי פשוטו אינו מבואר השאלה איכה, דהקב"ה הלא ידע איהו, וגם בכלל לא שייך השאלה איכה אחרי שמדבר עמו, ולכן דריש שאין השאלה על מקום מציאותו אלא מענין תמהון ופלא על שנטה לבו ממצות ה'.
כמה פירושים נאמרו בבאור אגדה נפלאה זו, ולי נראה ע"פ מ"ש במגילה י"ב א' מפני מה נתחייבו ישראל בימי המן כלי' ח"ו מפני שנהנו מסעודת אחשורוש, יעו"ש. והנה נפלא הדבר בכלל שעבור מאכלות אסורות יתחייבו כליה, וזהו ששאלו, איפה נמצא בתורה דוגמת ענין כזה שיתחייבו מיתה על מאכלות אסורות, והשיב, כי מצינו כך באדה"ר, שעל ידי שאכל מן העץ שנאסר עליו נגזרה עליו מיתה, כנודע, ולסימן בעלמא סמכו זה על מלת המן-העץ, נושאי הענינים בשתי המאורעות.
פירש"י לשון גנאי הוא שתולה הקלקלה במתנתו של מקום והוא עשאה לו לעזר, עכ"ל, ובפירוש הלשון כפוי טובה פירש"י שאין מכיר להחזיק טובה לבעלים, ותוס' פרשו מי שאינו רוצה להחזיק טובה בדבר, עכ"ל. ופשטות הענין מורה כפי' התוס', דלפירש"י קשה, דאחרי שחסר לו הרגש ההכרה א"כ מאי שייך כפוי טובה, שפירוש המלה כפוי הוא מענין כסוי [כמו כופה עליו כלי, פסחי' ח' ב'] וכשאין מרגישים ומכירים מאי כסוי שייך, וגם מענין זה דאדה"ר מבואר כפי' התוס' שכפויי טובה באמת מכירים בהטובה רק אינם רוצים להודות, שהרי בודאי לא שייך שלא הכיר אדם בטובתו זו, שהרי מפורש אמרו (יבמות ס"ג א') שלא נתקררה דעתו עד שנבראה חוה, וכן אמר הוא בעצמו עצם מעצמי, ואליהו אמר לר' יוסי שהאשה מאירה עיניו של אדם ומעמידו על רגליו (יבמות שם, וע' לעיל ב' י"ח), וכן מהראי' השניה שהביאו בגמרא שישראל היו כפויי טובה ממה שאמרו ונפשנו קצה בלחם הקלקל, ובודאי היו מרגישים ומכירים בטובת המן שבא להם בנחת ובנקל, והיו טועמין ממנו טעם כל מיני מאכלים כנודע באגדות (ע' לפנינו בפ' בהעלתך), אלא שלא רצו להודות.
נראה טעם הדבר משום דאולי בתוך כך תשוב מדת הדין או תתעורר איזו זכות להגן, ישאר הגדול ליהנות מהגנה זו. וע' לפנינו בפ' שמיני בפ' ויאמר משה אל אהרן ואל אלעזר, דבגדולה מתחילין מן הגדול, וע' מש"כ שם.
ועיין בב"ק נ"ו א' דהא דפטורין מטעם דברי הרב ודברי התלמיד וכו' הוא רק בדיני אדם, אבל בדיני שמים חייבין, והנה לפי"ז לכאורה אין זה טענה כאן בנחש שהקב"ה דנו. ואמנם התוס' שם בארו דרק בשוכר עדי שקר אז חייבין בדיני שמים, אבל באמירה בעלמא פטורים גם מדיני שמים, וטעם הדבר משום דבאמירה בעלמא אפשר לו להתנצל לומר דסבור שלא ישמע לו, משא"כ בשוכר שידע שבודאי ישמע לו, ולפי"ז ניחא כאן שההסתה היתה באמירה בעלמא, וכ"מ בש"ך לחו"מ סי' ל"ב ס"ק ג' עיי"ש.
דרד כבוד וצניעות, ולא כן טבע שאר הבעלי חיים.
וגם מטבע הדג כן הוא, וזה ג"כ מפני שדברה שכינה עמו, כמו שכתוב (יונה ג') ויאמר ה' לדג, וזולתם אין טבע זו בכל הברואים זולת האדם.
רומז למ"ש בסמוך שרצה להרוג את אדם ולישא את חוה, ועיין לעיל בפסוק והנחש היה ערום מ"ש שם.
נראה בטעם הק"ו, משום דהנהוג בעלמא שכשמברכין או מקללין את מי שהוא, משוין אותו בערך בני מינו, שיהיה ביתרון או בפחות מהם, אם אדם – בערך אנשים, אם זכר – בערך זכרים, ואם נקבה – בערך נקבה, ולפי"ז מכיון שהנחש הוא מין חיה הלא הי' דרוש שקללתו תהי' בערך כל החיות אבל לא בערך הבהמות, אלא הענין הוא, שכל כך מרובה קללתו עד שנתקלל גם בערך בהמות, אף שאינם בני מינו, וא"כ פשוט הדבר שבערך בני מינו החיות בודאי נתקלל, וזהו שפריך אם מבהמה נתקלל מחיה לא כש"כ, וא"כ מכיון שכתוב מקודם מכל הבהמה ל"ל עוד לכתוב ומכל חית השדה, שהוא בערך מנה בכלל מאתים.
והכי משמע, ארור הוא מכל הבהמה כמה שהיא ארורה יותר מן החיה, כשם שהבהמה נתקללה מן החיה על אחת שבע ומאי ניהו חמור מחתול שבשנה יש ז' פעמים נ"ב, כך נתקלל הוא מן הבהמה כגון מבהמה גסה טמאה אחד לשבע, דבהמה גסה טמאה שנים עשר חודש וחשוב שבע פעמים י"ב חודש היינו אחד לשבע, הן שבע שנים.
ומפרש בירושלמי דצ"ל כן משום דלא מצינו שדבר הקב"ה עם אשה זולת עם שרה, ויתבאר זה אי"ה לפנינו בפ' וירא (י"ח ט"ו). וצ"ל דהמתורגמן הי' אדם, דזולתם לא היו אנשים בעולם.
אע"פ שאין זה במשמעות לשון זה, אך יען כי מפרש כל הפסוק בענינים טבעיים המייחדים לנשים סמך זה על הלשון הרבה ארבה, דדמים אלה הם מרובים באשה יותר מבאיש.
נראה דמפרש ועצבונך מלשון הכתוב (איוב י') ידיך עצבוני ויעשוני, ובלשון חז"ל (שבת קמ"ז ב') מעצבין את הקטן, דהפי' מיישרין אותו.
לא נתבאר איפה מרומז דאיירי בשעה שיוצא לדרך, וי"ל דמדחשיב זה בין הקללות, על כרחך הוא באופן שאינו אצלה. גם י"ל דמדייק, משום דמחוקי הלשון הי' צ"ל ועל אישך, בעי"ן, וכמו בשה"ש ועלי תשוקתו, אלא דעל הי' במשמע על בסמוך, ולכן כתוב ואל באל"ף להוציא קרבתו אליה, והיינו ביציאה לדרך.
קצור לשון הכתובים בא כאן, וחסר המלה וגו', וצריך להעתיק כל הכתובים, תוצא הארץ וגו' עץ פרי, ותוצא הארץ וגו' ועץ עושה פרי, ור"ל שהקב"ה צוה על האדמה שתוציא עץ פרי עושה פרי, דמשמע עץ מיוחד לגדל פירות, ובעשיה כתיב ותוצא הארץ וגו' ועץ עושה פרי, דמשמע שגם עץ סתם עשה פירות ואפילו אילן סרק כפי שנתבאר לעיל (א' י"ב) בדרשא ועץ עושה פרי ושנתה בזה מצוויו של הקב"ה, ולכן נתקללה, וע"ע באות הסמוך.
תרי משמע, ועיין בהגהות רש"ש. ומה שראה הדורש לדרוש כן, י"ל משום דקשה לו למה נענשה האשה יותר מהאיש ובאמת מהראוי היה שיענש הוא יותר, אחרי שהוא בעצמו נצטוה מהקב"ה על איסור האכילה והו"ל להזהר ביותר, וגם הנשים בכלל דעתן קלות, וראוי שיהא ענשן קיל מעונש האיש, לכן מפרש דבאמת נתקלל האיש יותר, כי קשים מזונותיו של אדם כפלים כיולדה, וחובת המזונות והפרנסה חלה על האיש.
סמך אסיפא דקרא ואכלת את עשב השדה דהוא מאכל בהמה.
שהלחם מיוחד רק למאכל אדם, ומתוך זה ידע שלא יאכל ביחד עם החמור.
רמז הוא, שמכיון שיזיע – יאכל לחם ולא ימות עוד.
שאז מתחלף חומר האדם הישן ומתלבש בצורה חדשה, ועיין מש"כ השייך לענין זה לקמן בס"פ זו בפסוק והיו ימיו מאה ועשרים שנה.
ומדת חסד הוא, שלא יהא גוף האדם בבזיון, ונ"מ בזה שלא יקל אדם בכבוד גופו לילך קרוע בגדים וכדומה, וכן שיחוס אדם על חבירו לכסותו מערומתו וכמש"כ (ישעי' נ"ח) כי תראה ערם וכסיתו, וע"ע השייך לדרשא זו לפנינו בפ' ראה בפסוק אחרי ה' אלהיכם תלכו ובו תדבקון (י"ג ה').
ושניהם ענין גמ"ח הוא שלא יהא גוף האדם בבזיון לא בחייו ולא במותו, וע' לפנינו ס"פ ברכה בפ' הנזכר.
את רבויא הוא, וטעם רבוי זה הוא כדי שלא יקשה איפה נשאו להם הבל וקין נשים והקימו העולם. וע' סנהדרין נ"ח ב' ולפנינו בפ' אחרי בפ' ואיש אשר יקח את אחותו בת אביו או בת אמו חסד הוא.
כלומר מהמובחר שבאותו המין, לחד מ"ד מפרש לשון זה איזהו דבר שחלבו קרב למזבח ואין כולו קרב הוי אומר זה שלמים, ומכאן דבני נח הקריבו שלמים, אבל סתם מתניתין דזבחים בסוגיין דב"נ לא הקריבו שלמים רק עולות, ולכן מפרשינן פסוק זה כמו שהעתקנו, דכונת הלשון מחלביהן – משמניהון דידהו וכמש"כ. ועיין ברמב"ם סוף הלכות אסורי מזבח פ"ז הי"א הביא מפסוק זה לסמך שצריך להביא לקרבן וכן לכל דבר הבא לשם ה' מן היפה והמשובח שבאותו המין, יעו"ש בארוכה, ומבואר לפי זה שגם הוא הכריע כמ"ד דלא הקריבו ב"נ שלמים, דלדידי' הוי הפי' מחלביהן – משמניהון, כמבואר.
שיש לנטותם למעלה ולמטה כמו הכא דיש לפרש אם תיטיב שאת לשון סליחה, כמו נושא עון, או שאת אם לא תיטיב ולשון נשיאות עון הוא, וכמו והשיאו אותם עון אשמה (פ' נשא). כן פירש"י, ובדבר עיקר דרשא זו עי' בפי' רשב"ם ס"פ וישלח בפסוק ותמנע היתה וגו' כי הרבה תיבות בתורה שאפשר להמשיך המלה למעלה ולמטה אע"פ שאין הכרחם בחיוב. ועי' בת"י כאן שכתבו דלפי הפי' השני הו"ו דואם לא תיטיב מיותר ועי' עוד ברשב"ם שם בפסוק ואיה וענה.
מפרש הלשון תיטיב כנוי לתורה, כמ"ש (ברכות ה' א') אין טוב אלא תורה, שנאמר (משלי ד׳:ב׳) כי לקח טוב נתתי לכם.
מפרש הלשון חטאת כנוי ליצה"ר, ובאור הלשון לפתח לפי זה נראה דמכוין למ"ש בסנהדרין צ"א ב' דיצה"ר שולט באדם משעת יציאתו לעולם, וזהו שאמר לפתח – כלומר, מיד שיצא לפתח [לאויר] העולם יצה"ר שולט בו, ואם בשנים הבאות אין עוסקין בתורה אז היצה"ר לא יזוז ממקומו.
נראה דר"ל אם אתה רוצה ללחום עמו אז לא לבד שאין אתה נמסר בידו, היינו שלא ישלוט בך, שזה בא ע"י העסק בתורה, אלא עוד תוכל למשול בו ולכוף אותו ולקבל שכר על זה, וכמ"ש בע"ז י"ז ב' שחכם אחד אמר לחבירו ניזל אפתחא דזונות ונכפיי' ליצרא ונקבל אגרא, וע' בתו"כ ס"פ אחרי ולפנינו שם.
דבר והפוכו, כמ"ש משה אם יעברו ואם לא יעברו.
סימן לדבר, כי לפתח יציאתו לעולם יצה"ר שולט בו אבל לא משעת יצירה, וכהאי גונא דרשו בירושלמי ברכות פ"ג ה"ה על הפ' כי יצר לב האדם רע מנעוריו – מנעריו כתיב, משעה שהוא ננער ויצא לעולם, וצ"ע ממ"ש באגדות ר"פ תולדות ויתרוצצו הבנים בקרבה, כשעברה רבקה לפני ביהמ"ד נדחק יעקב לצאת, וכשעברה לפני בית עבודת אלילים נדחק עשו לצאת, הרי דהיצר שולט באדם עודו בבטן. וקצת יש ליישב דזה גופא כלול בדברי רבקה אם כן למה זה אנכי, כלומר, מה נשתנו עלי סדרי הבריאה ששולט בהם היצר קודם זמנם.
מפרש חטאת מלשון חסרון וגרעון, והלשון לפתח סימן הוא לצאתו לאויר העולם וכבדרשא הקודמת.
ר"ל וכולן אינן בחזרה, ולא כדיני ממונות שמתכפר בממון. ונ"מ בזה דכשמקבלין עדות בדיני נפשות צריך לאיים עליהם שלא יגידו שקר, וידעו גודל האחריות שמקבלים עליהם בעדותם אשר אם יגידו שקר יחייבו בדם נקי, וע"י זה עון דמיו ודם זרעותיו תלוי בהם.
מפני שלא ידע במה להמיתו לכן הכה אותו בעצים ואח"כ באבנים.
כך פירש"י דדריש כי מלשון דמי, ולכן הוספנו במוסגר דם לא נאמר אלא דמי, וע' במפרשים.
מפרש דמה שאמר קין גדול עוני מנשוא הוא בלשון תמיהה ולא בלשון הודאה, אבל במ"ר איתא שהתודה קין שגדול עונו אף מחטא אדה"ר, יעו"ש. ונראה דהגמרא והמדרש בזה לשיטתייהו, דבסנהדרין ל"ז ב' דרשו בענין קין דגלות מכפרת עון מחצה, מעיקרא כתיב והייתי נע ונד ולבסוף כתיב וישב בארץ נוד [ויובא בסמוך], ובמ"ר ויקרא פ"י אמרו בענין זה הלשון תשובה עושה מחצה, וא"כ הגמרא דס"ל דקין לא אמר בלשון הודאה לכן דרשו גלות מכפרת עון מחצה, והמ"ר דס"ל שהתודה ועשה תשובה דריש תשובה עושה מחצה, ודו"ק.
ומפרש דכן מגדיל עונו כנגד גלע"ר דכתיב בזה (פ' וישב) ואיך אעשה הרעה הגדולה הזאת, וכנגד ע"ז דכתיב בה (פ' תשא) חטא העם הזה חטאה גדולה, ונראה כלל הבאור בזה דע"י לשה"ר אפשר לבא לכל אלה החטאים, ולכן דנו את המספר לשה"ר כגורם לעבירות אלו.
נראה הכונה דכיון דהודה קין שגדול עונו מנשוא, והיינו שאי אפשר כלל למחול על זה, דאע"פ שנענש בגלות אפ"ה העון במקומו עומד ועוד יפרעו ממנו בעוה"ב, וכמו שדרשו הפסוק דפ' שלח הכרת תכרת הנפש ההיא עונה בה, שהנפש נכרתת ועדיין עונה בה, עיי"ש לפנינו.
פי' הר"ן ואפילו יתוש ואפילו זבוב, עכ"ל. וטעם הענין משום דכשהגיע זמנו למות סר מאתו צלם אלהים, ואמרו בב"ר פ' ח' דמי שהוא בצלם אלהים שולט בזה שאינו בצלם, ואם כן מכיון שסר מאתו הצלם ממילא שולטים בו כל הברואים שבכולם יש כח החיוני שהוא חלק אלוה ממעל. והר"ן כתב טעם אחר בזה.
כפי הנראה מפרש הלשון וישב בארץ נוד, כלומר, וישב בארץ – כשהוא נוד, והיינו דהמלה נוד אינה שם הארץ אלא תואר אל ערך הישיבה איך ישב. וע' מה שכתבנו השייך לדרשא זו לעיל בפ' י"ג אות ט"ז.
כך היו בני דור המבול עושין, לוקחין שתי נשים, אחת לצרכם ואחת לפו"ר להעמיד תולדות, וזו שלצרכם היו מעדנין ומבשמין, ולא כן זו שלפו"ר, וזו היא כונת דרשת הירושלמי שלפנינו. ובמ"ר איתא בהיפך, עדה שהיתה עדה מיני', וצלה – שהיתה יושבת בצלו לתענוג, ופי' עדה מיני' – הרה ממנו, דתרגום ותהר – ועדיאת. ונראה עיקר גירסת המדרש, שהרי כתיב ותלד עדה, משמע שעדה היתה מתחלה לפו"ר, ואע"פ דכתיב וצלה ילדה גם היא, אך כבר כתבו בעלי שמוש הלשון דהלשון גם הוא מורה על קדמות הענין הסמוך לו [ע' בפי' הרוו"ה לפ' והבל הביא גם הוא וכ"כ בס' פענח רזא], והכונה שילדה קודם שנשאת ללמך או קודם שיחדה לו לצלו. וגם ראי' לגירסת המ"ר, שהרי מצינו ס"פ וישלח שם אשת עשו – עדה, וחשיב שם הכתוב את הבנים אשר ילדה, הרי דשם עדה יונח על בעלת בנים.
נראה כונת הלשון משתעי קרא הכי ע"פ מ"ש במ"ר פ' וירא (פ' נ"א), א"ר יצחק, בתורה ובנביאים ובכתובים מצינו שההדיוט מזכיר שמו ב' פעמים בפסוק אחד, בתורה – ויאמר למך לנשיו נשי למך, נשי מבעי לי' וכו', וא"כ כש"כ הקב"ה, יעו"ש, והכונה היא שכן הוא מדרך הכבוד.
הבן שמת לאדה"ר הוא הבל, ויתכן דסמיך ענין תנחומין על הלשון וידע וגו' דוגמת הלשון והענין דכתיב בדוד המלך אחרי מות בנו וינחם דוד את בת שבע ויבא אליה. ובאור הענין אף אתה קבל תנחומין נראה דר"ל דמן אדה"ר אנו למדין לסדר טבעי חיי האנשים מנהגיהם וסדריהם, ומכיון שאדה"ר קיבל תנחומין ש"מ שכן הוא טבע העולם ולכן חייב כל אדם לנהוג כן אחריו
דהלשון זכר ונקבה בראם משמע דמתחלת ברייתם תרי הוו.
בעירובין י"ח ב' הובא בענין זה הפסוק כי בצלם אלהים עשה את האדם (א' כ"ז), ובכתובות ח' א' הובא הפ' ויברא אלהים את האדם בצלמו (שם) ואין נ"מ בציוני המקראות, וע' מש"כ לעיל בפסוק הנזכר.
דבראם משמע שני גופין ברא כל אחד זכר ונקבה, וע' בירושלמי מגילה פ"א ה"ט ובפי' קרבן עדה, ודבריו צ"ע. ובדבר תכונת זה המלך תלמי וכונתו בהעתקת התורה בארנו בר"פ בראשית, יעו"ש.
ודעת בית שמאי דבעינן שר זכרים דילפינן ממשה דהיו לו שני בנים זכרים, אליעזר וגרשום, ופירש מן האשה, ומפשטות לשון הגמרא משמע דב"ה ס"ל זכר ונקבה דוקא אבל לא שני זכרים וכדמשמע מלשונם ילפי מברייתו של עולם, והיינו משום דמהם תוצאות לתולדות בני אדם, אבל בירושלמי כאן פ"ה ה"ו מבואר דב"ה מקילין דסגי בזכר ונקבה, משמע דכש"כ שדי בשני זכרים. ומה שראה הירושלמי לפרש כן הוא משום דאל"ה הלא הוו ב"ש מקילין, וא"כ הלא הו"ל למתני פלוגתתם זאת במס' עדיות בין קולי ב"ש וחומרי ב"ה. ונראה דזו היא כונת רש"י כאן שכתב בדברי ב"ש שני זכרים, אבל לא זכר ונקבה, עכ"ל, והוא כירושלמי, ומה שתפס לפרש כירושלמי צ"ל משום דבבבלי אין הענין מבורר וסמכינן אירושלמי. ואמנם לדינא כתבו הפוסקים כפי המשמעות מבבלי בדברי ב"ה, וע' באה"ע סי' א' ס"ה וצ"ע.
וגירסא אחרת כל יהודי, והנוסחא שלפנינו נראה עיקר, יען דהענין שייך למין האנושי בכלל.
הרמב"ם במורה פ"ז מראשון ביאר ענין אגדה זו דהכונה שהוליד רוחין ושדין ולילין היינו רק גופים הדומים לאנשים אבל בלא הדעת השלמה וכמו הקופים, והוכיח שם, דהלשון צלם ודמות כולל גם שלמות הדעת הראויה לבן אדם, יעו"ש. ונ"ל ראי' לדבריו ממ"ש בסנהדרין ק"ט א' בענין אנשי דור הפלגה שנחלקו לשלש כתות וכו', זו שאמרה נעלה וכו' נעשו קופין ורוחין ושדין ולילין, הרי דכל הני ענין אחד הוא עם קופים. וענין הנדוי הוא משך הזמן שגער בו הקב"ה מחטא אכילתו מעץ הדעת עד שנתפייס לו. וטעם הדיוק בדרשא זו נראה מדלא כתיב ויולד את שת בדמותו כצלמו, דהא מקריאת השם כבר סיפר בפרשה הקודמת, עיין בזה.
ואדה"ר נולד מהול כמבואר לעיל א' כ"ז
מבואר במדרש רבה ובפירש"י ענין העצבון מן האדמה, שעד נח היתה הארץ מוציאה קוצים ודרדרים וכשנולד נח נחה הארץ. ומה שמדייק רש"י להכריח פירושו בזה ינחמנו דאל"כ הו"ל לקרא אותו מנחם [אז נחם], אפשר לומר דאמנם כן הוא שכונת הקריאה היתה לשם מנחם או נחם, אך מצינו בשמות שהברתם מתקצרת, כמו ותקרא את שמו ראובן כי ראה ה' בעניי, וכ"כ רש"י ביומא י' א דבשמות הוי גם אות אחת שורש בתיבה, וכן מצינו בקדושין נ"ו ב' דרשו הפ' דפ' תצא פן תקדש – פן תוקד אש, הרי דדריש באות שי"ן לבדו שם אש, ועוד כהנה.
שניהם מדייקים יתור הלשון ובנות יולדו להם, דלתכלית המכוון הי' די לכתוב ויהי כי החל האדם לרוב, ולכן דרשו הלשון ובנות יולדו להם בסמיכות על לשון רבוי, דלבד שנתרבה בכלל מין האדם עוד נתרבה בזה שיותר מן הנולדים היו נקבות, וזה רבוי כפול, כי איש אחד יכול לישא נשים הרבה, וא"כ ברבות הזכרים אין רבוי בתולדה לעתיד נוסף על מה שהוא עכשיו, יען כי את הנקבה שישא הוא הי' אפשר להזכרים שבעולם לישא אותה, משא"כ כשנולדה נקבה אז נוסף רבוי ניכר מה שלא הי' בתחלה, כי מה שתלד היא לא היתה יכולה חבירתה למלא. וריש לקיש דריש, שהפסוק הוא כעין הקדמה לענין הפרשה העתידה בענין דור הפלגה, דור מצה ומריבה, שידוע שהנשים מסוגלות להרבות ריב ומדון, וכמ"ש ביבמות ס"ג א' לא זכה מנגדתו, וכמ"ש במחלוקת קרח שהנשים סייעו להמחלוקת כמבואר שם באגדות, וע' מש"כ ר"פ תזריע בפ' וטמאה שבעת ימים.
ההעמדה בדין הוא אחר תחיית המתים, ודריש המלה לא בהמשך על ידון ועל רוחי, ור"ל לא ידון ולא רוחי, שלא יהא נדון רוחי שנתתי באדם של דור זה לעולמי עד, דהיינו לאחר תחיית המתים.
גם זה לשון מליצי המורה על נצחיות אבידתן וכבדרשא הקודמת.
פירש"י וז"ל, מניין למשה רמז קודם שבא שסופו לבא, בשגם בגמטריא משה וכתיב שם והיו ימיו מאה ועשרים שנה וכך היו ימי חיי משה, כלומר עתיד לבא בשגם משה מן הנולדים וכך ימיו, עכ"ל, ועדיין הענין מחוסר באור, ויתכן שכוונו בשאלתם למה שכתבו חכמי האמת דשם כל אדם מרומז בתורה וכמובא בסה"ד בתולדות רמב"ן וכמש"כ האחרונים בשם הגר"א מווילנא, וזהו ששאלו איפה מרומז שם משה בתורה [ואולי כונו לס' בראשית], והשיב רב מתנה כמבואר ע"פ פירש"י. וי"ל עוד דדייק לדרוש המלה בשגם מפני שקצרה היא ובאה במקום באשר גם, ורגילין חז"ל לדרוש כל מלה מצוינת בתנ"ך כמו שהוכחנו כ"פ בחבורנו.
נראה הכונה דכמו דהחטא הי' במדה מרובה כמ"ש כי רבה רעת האדם כך הי' העונש במדה מרובה כמ"ש נבקעו כל מעינות תהום רבה, אע"פ דלתכלית הטביעה לא היה צריך לרבוי כזה, ורק להשוות מדה כנגד מדה, ולפי"ז יהי' שיעור הלשון ברבה קלקלו וברבה נדונו – במדה מרובה קלקלו ובמדה מרובה נדונו.
ודריש ע"פ זה מה דכתיב (מיכה ז׳:ה׳) אל תאמינו ברע – אל תאמינו ביצה"ר שמסית לחטוא, ועיין לפנינו לקמן בפ' נח בפסוק כי יצר לב האדם רע מנעוריו.
ובקדושין ל' א ועוד באגדות שונות הגירסא במקום מתגבר עליו – מתחדש עליו – והיא גירסא נכונה. דאפשר לפרש הכונה שהיצה"ר יתור כל יום ויום לחדשות לתפוס על ידן את האדם בחרמו, וסמיך זה על הלשון רק רע כל היום דמשמע שכל יום נראית בו רק רע, והיינו רעה חדשה שאתמול לא היתה נראית עתה היא חדשה.
לשון ראשון מדייק דלא שייך נוחם וחרטה בהקב"ה כי לא איש הוא וינחם, ומפרש דהוא מענין הפקת רצון שאבד דרך רשעים (ולשון תנחומין היא). ולשון שני ס"ל דלשון חרטה היא אף דמצד הקב"ה ומסבתו לא שייך חרטה, אבל היא ביחס אל האדם שיוכל לתקן מעשיו, ואז ממילא נשתנה ענינו, וכמו במעשה העגל ששבו בתשובה שלמה ממילא הוסב נטיית הקב"ה אליהם לטובה. ושניהם מדייקים מלת בארץ (ולא על הארץ) דהכוונה על קברים.
ר"ל דהקב"ה בדברו אתו לא אמר לו אותך ראיתי צדיק תמים, וטעם הדבר שאין אומרים כל שבחו של אדם בפניו הוא משום דנראה כמחניף, ואע"פ דבהקב"ה לא שייך טעם זה, אך בא להורות נמוסי דרך ארץ לאנשים.
נראה באור דרש זה ע"פ מ"ש בנדרים ל"א א' גדולה מילה שבכל המצות שעשה אברהם אבינו לא נקרא תמים עד שמל עצמו שנאמר התהלך לפני והיה תמים וסמיך ליה ואתנה בריתי ביני ובינך, ומכיון שמתואר נח מהקב"ה בשם תמים למד מזה שנולד מהול, אחרי דבלא זה לא נקרא תמים.
סמך על לשון הכתוב (משלי ל׳:י״ט) ודרך גבר וגו'. וידוע דדור המבול נענש על זנות וג"ע כמבואר בס"פ בראשית ויראו בני האלהים את בנות האדם וגו'.
ומה שנוגע מזה לדינא נבאר לפנינו בפ' אמור בפסוק כי משחתם בהם מום בם (כ"ב כ"ה) דכתיב לענין פסול קרבנות מרובע ונרבע ומוקצה ונעבד, כי אחרי שקרא הכתוב לאלה מום כהוראת הלשון משחתם בהם מום בם, לכן גם באלה הקרבנות דכתיב בהו סתם אשר אין בה מום, פסול בה גם רובע ונרבע ומוקצה ונעבד.
פשוט דמדייק מלשון כל בשר שכולל כל הברואים. ולכאורה צ"ע, דהא מצינו בכ"מ שם כל בשר שמכוין אך ורק לאדם, כמו יבא כל בשר להשתחות לפני (ישעיהו ס״ו:כ״ג), והיה ביום ההוא אשפוך את רוחי על כל בשר (יואל ג׳:א׳), שומע תפלה עדיך כל בשר יבאו (תהילים ס״ה:ג׳), וכדומה. וי"ל דשאני הכא דהענין מורה דקאי על כל הברואים, שהרי סוף מעשה שבאמת נאבדו ונטבעו במבול כל הברואים, ועל זה אמר הקב"ה קץ כל בשר בא לפני, וא"כ הלשון כל בשר שבפרשה זו מורה מפורש על כל הברואים, וע"ע מש"כ השייך לדרשא זו לקמן בפסוק מאדם ועד בהמה (ז' כ"ג).
מיני עצים וארזים. ואונקלוס תרגם קדרום, וכנראה היא מלה רומית צדרו"ס [ארז], ועל הפסוק בשה"ש בחור כארזים מתורגם חסון כגולמיש.
כסוי משופע ועולה עד שיתקצר ויעמוד על אמה כדי שיקלחו המים מלמעלה למטה.
ובמדרשים יש בזה גירסות שונות והפוכות, דעליונים לזבלים שלא יעלה ריח רע מלמטה למעלה, אבל לקיים גירסא שלפנינו, דמעלה יש בתחתונים לזבלים שיוכל הזבל לרדת חוצה,
יתכן דמדייק מלת מבול (ששרשו נבל והוראתו השחתה וכליון, כמו נבלה הארץ נבלה תבל) ודריש מפני שמקודם אמר הקב"ה והנני משחיתם סתם, וההשחתה אפשר להיות ע"י דברים הרבה כמו אש וגפרית ורעש הארץ, ואח"כ פירש הנני מביא את המבול (אותה ההשחתה אשר אמרתי תהי' ע"י) מים, לכן דריש הסבה וטעם הדבר שבחר הקב"ה את המים להשחתה זו.
וביציאתן הותרו, והיינו שבכניסה צוה לכנס הזכרים לבד והנקבות לבד, וביציאה הרשה לצאת הזכרים והנקבות ביחד, וע"ע מש"כ בענין זה לקמן בפסוק הנזכר שביציאה (ח' ט"ז).
כלומר לקרבנות שלהם. והשם בני נח הוא תואר לכל אומות העולם לבד ישראל, כמש"כ לעיל בפ' בראשית (ב' ט"ז), יעו"ש בטעם הדבר.
דאינה חיה י"ב חודש, והוא שיעור זמן המבול ואפשר שימותו בתבה.
וע"ע השייך לדרשא זו בריש פרשה הבאה בפסוק לחיות זרע מש"כ שם.
כונת הקושיא אישות לבהמה מי אית לה, משום דנקבה אחת נזקקת לכמה זכרים, וממילא לא שייך בהו חיי אישות. ומשני ר' אבהו, מאותן שבאו מאליהן אל התבה, וידע נח שאלה חיים חיי איש ואשתו, היינו שאינן מזדווגין לזולתן, ולכן באו זוגות זוגות, והיתה זה בהשגחת ה' שבאו רק אלה. ונראה שחסר כאן בדברי ר' אבהו המלות אמר קרא והבאים, שכן בסמוך פסוק ח' דריש ג"כ מאותן שבאו מאליהן, ומסמיך שם על לשון והבאים שבפסוק ט"ז, שכן משמע לי' לשון זה שהיו שבאו מאליהן, יעו"ש, ולכן הוספנו במוסגר כאן אמר קרא והבאים. ובגמרא כאן איתא עוד תירוצים לקושיא זו אישות לבהמה וכו' והעתקנו דרשת ר' אבהו שהוא בתרא וגם הוא מסמיך על לשון הפסוק.
שאין יולדין. ואע"פ דבסוף פרשה הקודמת כבר ממעטינן מלשון להחיות אתך שלא יביא טריפה, וקיימא לן דטריפה אינה יולדת, וא"כ אנו יודעין שלא יביא זו שאינה יולדת, ולמה לי עוד המעוט לחיות זרע, אך י"ל דאי מאתך הוה אמינא דמעוט טריפה אינו משום דאינה יולדת אלא משום דאינה חיה י"ב חודש [שיעור זמן המבול] ואפשר שתמות בתבה, והלשון אתך משמע שתהי' אתו בצות' חדא והיינו זה שחי ומתקיים, אבל זקן וסרים כיון שחיים הם יקח אתו ואע"פ שאין יולדים, קמ"ל לחיות זרע, ומכיון דאינם בכלל לחיות זרע הרי הם כטריפה ולא יקח אותם. וע"ע בתוס' בסוגיא.
וידע דאלה שבאו שבעה שבעה הם מין טהור ושבאו שנים שנים הם מין טמא.
נראה דהספדן לאו דוקא, דהא בני דורו רשעים היו ובודאי לא הספידוהו, אלא ר"ל זמן הספדן, דהיינו ז' ימי אבילות, וכמ"ש במו"ק כ"ז ב' שבעה להספד, וכ"מ בתוספתא סוטה פ"י צדיק בא לעולם מגין מפורעניות, ולא רק בחייהם מגינים אלא גם במיתתם, ומביא דרשא זו, הרי דהזמן עצמו מגין, וכ"מ במדרשים דיום הפור של המן חל ליום ז' אדר, יום פטירת משה, והמתין עד אשר יעברו ז' ימי אבילות, מפני שאותו הזמן מגין מפורעניות, וע"ע בדרשות הבאות דרשות שונות לשיעור שבעת הימים האלה.
ומפרש לשבעת הימים – שנוי סדר שבעת ימי בראשית, ומכאן ראי' לפירוש הקרבן עדה במ"ש בירושלמי פסחים פ"א ה"א לא שמשו המזלות בימי המבול, דאין הכונה לא שמשו כלל אלא לא שמשו כסדרן, וכן משמע כאן שבעת המבול שינה הקב"ה סדרי בראשית, וכ"מ מרש"י לקמן בפרשה בפסוק ויום ולילה לא ישבתו – לא יפסקו מלהתנהג כסדרן, משמע שעד אז התנהגו רק שלא כסדרן.
כי לא יתכן לפרש חודש השני לחשבון השנה, יען דלחדשים מניסן מנינן כנודע, והוי חודש חשון החודש השמיני, ולכן פירש שני לדין, ופירש"י שנגזרה עליהם גזירה בתשרי שלפניו, עכ"ל, ולולא פירושו אפשר לפרש שני לחודש הדין – היינו תשרי.
וע"ע בסוגיא מענין זה ובתוס' סוטה י"א א' ולפנינו בפ' יתרו בפסוק ועושה חסד לאלפים.
עיין מש"כ לקמן בס"פ לך בפסוק בעצם היום הזה נמול אברהם.
נסמך על המבואר בכ"מ דסתם שם צפור כולל רק מין טהורים כפי שיתבאר אי"ה לפנינו בפ' תצא בפסוק כי יקרא קן צפור, וא"כ מכיון דבתבה הוו גם טהורים וגם טמאים, ואחרי דצפור הכתוב כאן כולל טהורים ע"כ דבשם כנף כלול טמאים, וע"ע לפנינו בפ' ראה בפסוק כל צפור טהורה תאכלו.
ר"ל שנמרטו הנוצות ואין הכנף שלם ולא נקרא כל כנף.
ר"ל חדא לא יתכן שיהי' מדת גובה המים שוה בהר ובעמק, ועוד, האיך עלתה התבה לראשי ההרים, אחרי שבכל מקום היתה שוה מדת המים.
ר"ל ע"י גשמים גברו ט"ו אמה ומן התהום יצאו תחלה למלאות הבקעות והשפלות עד שהשוו לראשי ההרים.
ממתי המבול, וס"ל כמ"ד בזבחים קי"ג ב' דבא"י לא ירד מבול, ומה שתפס בבל יותר מאדמת כל העולם שנטבע במבול צ"ל ע"פ מ"ש בזבחים שם דלכן נקראת בבל בשם שנער על שם שכל מתי מבול ננערו שם, והבאור הוא מפני שהיא עמוקה מאד ולכן נקראת גם בשם מצולה כמש"כ בישעי' מ"ד האומר לצולה חרבי, עיי"ש במפרשים, וא"כ עפרה של בבל באמת שקועה ממתי המבול יותר מכל העולם. וכלל ענין אכילת עפר כפי דמשמע בגמ' איירי באוכל לרפואה.
פירש"י, אמרו בגמרא דודאי אתמחויי אתמחו ולא נעשו עפר והאוכל עפר אינו כאוכל שקץ מצד הדין אלא מגזירת חכמים לפי שהעפר מוליד חולי גזרו בה משום אוכל שקצים ורמשים, עכ"ל, וע' באות הקודם.
פשוט דמדייק כפול לשון וימח את כל היקום אשר על פני האדמה וגו' וימחו מן הארץ דהיינו הך, ויש להוסיף עוד דדריש ע"ד אסמכתא וימחו מן הארץ שהוא תאר לעולם הבא על דרך הכתוב בתהלים אתהלך לפני ה' בארצות החיים, וכן דרשו (סנהדרין צ' א') כל ישראל יש להם חלק לעוה"ב שנאמר ועמך כלם צדיקים לעולם יירשו ארץ.
לכאורה צ"ע בהשאלה בהמה מה חטאה, הא מבואר בסוגיא כאן דגם הבהמות והחיות השחיתו דרכן שנזקקו מין לשאינו מינו. ונראה לפרש ע"פ דיוק לשון הגמרא בענין זה, כי השחית כל בשר, א"ר יוחנן, מלמד שהרביעו בהמה על חיה וחיה על בהמה והכל על אדם ואדם על הכל, והלשוו שהרביעו מורה מפורש שהאנשים גרמו והכריחו אותם לזה וכגון ע"י כניסה לדיר וכדומה [ע' ב"מ צ"א א'], אבל לא שהבהמות וחיות מרצון עצמם נזדקקו לזה, ולפי"ז ניחא הקושיא בהמה מה חטאה, כי אע"פ שנזדקקו לשאינן מינן אבל לא מרצונם החפשי, כי אם בתחבולות האדם, ודו"ק.
וסתם חמה רותחת היא וכדכתיב וחמתו בערה בו, ואף כאן דכתיב וישכו משמע שהיו רותחין. ובירושלמי פ' חלק ובמ"ר ילפי שהיו המים רותחים מפסוק דאיוב ו' בעת יזרבו נצמתו בחמו נדעכו ממקומם, אל תקרא בחומו אלא בחמימו [וכל הפרשה ההיא נדרשת על ענין המבול יעו"ש], ומה דלא ניחא להו לילף מפסוק שלפנינו כמו בבבלי, י"ל שלשיטתם אזלי, דס"ל דהמים היורדין מלמעלה היו רותחין ולא מי התהום, וזה מוכח רק מפסוק דאיוב דכתיב בי' נדעכו ממקומם, אבל בבבלי ס"ל דהמים התחתונים נעשו רותתין, וזה נלמד מפסוק שלפנינו, ודו"ק.
לא נתבאר בכלל מאין דרש זה, ויתכן דדריש הלשון יצוא ושוב מלשון תשובה, וכ"מ במדרשים, וע' מש"כ בסמוך פסוק י"א בדרשא עלה זית.
דריש מדכתיב מאתו, וזה המאמר הוא בהמשך על המאמר המובא לעיל בפסוק תחתים שנים ושלישים, תחתיים לזבל, אמצעיים לבהמה, עליונים לאדם, ומוסיף בזה דהיונה היתה אתו, ואולי הוא משום שכן דרך הארץ.
ונ"מ בזה לענין חשבון שנות ערלה ורבעי, ולפי מה דקיי"ל באחד בתשרי ר"ה לערלה ולרבעי ומונין להם משעת נטיעה, אין מונין מר"ה לר"ה אלא ל' יום בשנה חשוב שנה, ויתבאר אי"ה ענין זה לפנינו במקומו בפ' קדושים.
לא נתבאר ענין זה, ויפה העיר הגר"ב דיש לכוין כונת הדרשא הזאת למאמר חז"ל בחולין נ"ח א' כל בריה שאין בה עצם אינה חיה י"ב חודש, ואחרי שהמבול הי' שוהה י"ב חודש כפי שמורה החשבון שבפרשה, א"כ היו בריות כאלה שרק תולדותיהם יצאו ולא הם.
לפי מה שפרשו המפרשים הוי באור הענין שאמר אליעזר עבד אברהם לשם בן נח, רבי, כתיב למשפחותיהם יצאו מן התבה, כלומר שכולם יצאו איש ואשתו, אתון היכן הויתון, כלומר למה לא יצאתם אתם כל אחד עם בת זוגו, רק הגברים עם הגברים והנשים עם הנשים, כדכתיב ויצא נח ובניו ואשתו ונשי בניו, והשיב לו כי היו טרודים מאד בתיבה בכלכלת החיות השונות ולא היו מספיקים לסדר יציאתם. ובילקוט ישן דפוס שאלוניקי הגירסא במקום אתון היכן הויתון – היכן נפקיתו, והיא גירסא יותר מכוונת לענין הנתבאר, אבל לדעתי אין דרשא זו פשוטה כל כך, ואולי נלקחה בשבושים וחסרון דברים.
נראה הכונה ששמרו יחוסיהן – ששמרו מצות הקב"ה שלא לעסוק בדרך ארץ בתיבה, וראי' לפי' זה ממה שהביאו ראי' לדרשא זו מאלה ששמשו בתיבה וכולם נענשו, חם יצא מפוחם [שחור], כלב – מפורסם בתשמישו, עורב – משונה משאר הבריות, משמע דזכות כולם היתה מה שלא שמשו בתיבה.
אלמא דאפילו במת יחיד שהיא בחוץ אינה העלאה בלא מזבח, וע"ע לפנינו בפ' אחרי בענין זה.
הא דחיה בכלל בהמה מבואר לפנינו בפ' שמיני בפסוק זאת החיה, ומכל מרבה זכרים ונקבות תמימים ובע"מ, ויש עוד גרסות בענין זה, והעתקנו ע"פ גירסת רש"י.
ומבואר לעיל בסוגיא דריחא דומיא דמשתיא היא, ור"ל מדה טובה היא שיהא האדם נוח להתרצות למי שהקניטו כשמבקשין ממנו, ויען כי ע"פ רוב הנהוג לפייס את חבירו על כוס יין, לכן אמר המתפתה ביינו.
ובסוגיא חשיב יתר השמות, משה קראו ערל, כמו שאמר ומלתם את ערלת לבבכם, דוד קראו טמא, כמ"ש (תהלים נ"א) לב טהור ברא לי אלהים מכלל דאיכא לטמא, שלמה קראו שונא, כמ"ש (משלי כ"ה) אם רעב שונאך, ישעי' קראו מכשול, כמ"ש (נ"ז) הרימו מכשול, יחזקאל קראו אבן, כמ"ש (ל"ו) והסירותי את לב האבן, יואל קראו צפוני, כמ"ש (ב') ואת הצפוני ארחיק מעליכם. והנה צ"ע למה לא חשיב גם שנקרא רשע כמש"כ צופה רשע לצדיק (תהלים ל"ז) ודרשו על זה בסוגיא כאן (ע"ב) יצרו של אדם מתגבר עליו בכל יום ומבקש להמיתו, וצ"ל דשם זה כלול בשם רע שקראו הקב"ה, כמבואר לפנינו, וא"כ לא חידש דוד שם זה ולכן לא חשבוהו. ולפי המתבאר חשבום חז"ל לשם אחד, ובעלי הלשון השתדלו למצוא הבדל בין שני השמות האלה, ואין להאריך.
נ"ל אע"פ שהנהוג הוא שכל יצור חביב על יוצרו, ובכ"ז קראו רע, ש"מ שקשה הוא מאד, וע"ע לפנינו לעיל ס"פ בראשית בפ' וכל יצר מחשבות לבו וגו'.
ואע"פ דלפי ענין הדרשא שייך ענין פרישות זאת מיד כשנולד, אך גמירי דלא שליט בי' עד שיעור שיכול לאכול כזית דגן, והלשון מנעריו הוא ע"ד הלשון בש"ב ב' והנער נער, והוא כאשר גמלתו אמו, וכן כאן בהחלו להגמל, וע' מדין זה באו"ח סי' פ"א ס"א, וע"ל בפ' בראשית בפסוק לפתח חטאת רובץ מסנהדרין צ"א ב'.
מבואר לפנינו לעיל בפ' בראשית בפסוק לכם יהיה לאכלה (א' כ"ט) יעו"ש.
קצת צ"ע שלא הביא לענין זה תחלת הפסוק הזה כל רמש אשר הוא חי לכם יהיה לאכלה, הרי מפורש הותר להם אכילת בשר, ואולי באמת סמיך ארישא דקרא, וכבר הוכחנו כ"פ דכמו דלפעמים מביא הגמרא תחלת הפסוק וסומכת על סופי' כך לפעמים מביא סופי' וסומכת על תחלתו. ובגמרא איתא עוד דרשא על פסוק זה דב"נ מצווה על הגזל מדכתיב כירק עשב ודרשינן ולא כירק גנה, כלומר כירק עשב הגדל מאליו ולא כירק גנה הנזרע בידי אדם, אבל לא קיי"ל דרשא זו, כי איסור גזל ילפינן מפסוק דפ' בראשית ויצו ה' אלהים על האדם לאמר מכל עץ הגן אכל תאכל ודרשינן מכל עץ הגן ולא הגזל, יעו"ש, ולכן השמטנו דרשא זו.
דכך משמע לי' לשון בשר בנפשו, שלא תאכל הבשר בעוד שהנפש [החיות] בו, וזה יצויר באבר מן החי.
ר"ל יכול יהי' נוהג גם בשרצים איסור אבר מן החי, ת"ל אך דמו, ודריש יתור לשון דמו, דהול"ל אך בשר בנפשו לא תאכלו, והי' במשמע אבר מן החי, וכמש"כ בפ' ראה ולא תאכל הנפש עם הבשר ודרשינן שם דקאי על אבר מה"ח וכמש"כ באות הקודם, ולכן הוסיף דמו לומר לך דרק אבר מן החי כזה נאסר ביחוד משום אבר מן החי, זה שהדם מאותו אבר נאסר ג"כ ביחוד משום דם, משא"כ דם שרצים אין דמו חלוק מבשרו, כלומר אם אכל דם שרצים אינו חייב משום דם רק משום שרצים, יען כי כשהוזהרו ישראל על השרצים לא הוזהרו משום דם אלא משום שרצים כבשר [וכמו דקיי"ל בכריתות כ"א ב' דם שרצים התרו בו משום שרץ לוקה, משום דם אינו לוקה], ולכן אינו חייב באבריהם גם משום אבר מן החי רק משום שרצים. וטעם הדבר, משום דכמו אבר מן החי כך דם מן החי ענין אחד להם שיש בהם חיות הנפש, ומכיון שאין חיוב בדמם משום דם אין חיוב גם באבריהם משום אבר מה"ח, וע"ע לפנינו בפ' ראה בפסוק הנזכר (י"ב כ"ג).
יתכן דסמיך לדרוש כן אלשון אדרוש, לשון יחיד.
ועיין ברמב"ם פ"ב ה"ג מרוצת כתב וז"ל, שופך דם האדם זה ההורג בעצמו, את דמכם לנפשותיכם זה ההורג את עצמו, מיד כל חיה אדרשנו זה המוסר חבירו לפני חיה לטרפו, מיד האדם מיד איש אחיו, זה השוכר אחרים להרוג את חבירו, ובפירוש נאמר בשלשתם לשון דרישה הרי דינם מסור לשמים, ע"כ. והכ"מ לא הראה מקור לדברים אלו, והם במ"ר פ' בראשית פל"ד, ותמיהני שבקדושין מ"ג א' חקרו טובא בענין העושה שליח להרוג את חבירו אם חייב המשלח או השליח [משום אין שליח לדבר עבירה] ולא הביאו כלל דרשא זו ואף כי יש לחלק בין השוכר ובין העושה שליח בדברים בעלמא וכמו שכתבתי לעיל בפ' בראשית בפסוק ולא תגעו בו (ג' ג'), בכ"ז לא הו"ל לאשתמוטי מלהביא כלל וכלל דרשא זו, ואולי מפני שאין למדין הלכה מן המדרש, וצ"ע.
מפרש ומיד האדם – עצמו. והנה הרמב"ם וש"פ לא הביאו פרט זה בדיני ב"נ [בספ"ט ממלכים], ואולי משום דהמעין בירושלמי יראה דאין גירסא זו ברורה כל כך, ובתלמודנו לא נמצא חדוש דין זה, ולכן לא מצאו הפוסקים לדבר ברור להחליט דין זה. ואמנם ע"פ דרשא זו דירושלמי יתבאר מאד לשון הפסוק בש"ב א' כשהיה דן דוד המלך את הנער המגיד כי הוא המית את שאול אמר לו, דמך על ראשך כי פיך ענה בך לאמר אנכי מתתי את משיח ה', ופירש"י חובת קטולך תהי ברישך, אין עונש במיתתך אלא לעצמך, עכ"ל, ואין זה מבואר כ"כ, אבל להירושלמי דב"נ נהרג ע"פ עדות עצמו יתבאר הלשון והענין ברחבה מאד, ודו"ק.
וכהאי גונא דרשינן לעיל בפ' בראשית בפ' על כן יעזב איש וגו' ובפ' משפטים בפ' מכה איש, וע' מש"כ שם..
ולחד מ"ד ילפינן מפ' זה דכל מיתה האמורה לבני נח אינה אלא חנק ושדי לי' האי אדם אסיפא דקרא ודריש בי' הכי, באדם דמו ישפך, איזו היא שפיכות דמים של אדם שהוא בגופו של אדם הוי אומר זו חנק, אבל אנו קיי"ל דמיתתו של ב"נ בסייף וכפי שיבא בסמוך, וא"כ ממילא קיימא דרשתו של ר' ישמעאל שלפנינו, וכן קיי"ל.
כל הרואה אותו ישפוך דמו בשביל אותו אדם שהוא רודף, דהיינו באדם, בשביל הצלת האדם הנרדף, וע' בירושלמי סנהדרין פ"ה ה"א.
ומיתה אחרת לא מצינו בהו, ובשאר מיני מיתות, סקילה שריפה וחנק אינה שפיכות דם.
וע' ברש"י חולין צ"א ב' ד"ה בדיוקנו.
ומפרש בגמרא דהוא הדין הן נמי שבועה, דסברא היא, מדלאו שבועה הן נמי שבועה, ולכן גם בהן צריך שיאמר תרי זימני. והב"ח הגיה כאן בהא שאמר והוא דאמר לאו לאו תרי זימני, דצ"ל דכתיב ולא יכרת כל בשר עוד ממי המבול ולא יהיה עוד מבול לשחת הארץ וכתיב ולא יהי' עוד המים למבול, ולכאורה הג"ה זו תמוה מאד, דלפי"ז שלשה לאוין נאמרו בזה, אבל באמת טוב טעם בהג"ה זו, כי לכאורה קשה, דמקודם כשאמר לאו שבועה הביא הפסוק ולא יהיה עוד המים למבול, שהוא פסוק ט"ו, ולמה לא הביא המוקדם בפסוק י"א ולא יכרת כל בשר עוד ממי המבול, וצ"ל דהפסוק ולא יכרת כל בשר אינו מורה בהכרח שלא יהיה מבול רק שלא יכרת האדם מפני המבול (אם יהיה), ולכן הביא מפסוק ולא יהיה עוד המים למבול שלא יהיה כלל מבול, ולכן כשמביא הכרח דצ"ל שני לאוין אין ראי' עוד מן ולא יכרת כמש"כ, ועל כרחך הראי' מן ולא יהיה עוד מבול [והביא הפסוק ולא יכרת רק משום דהוא תחלת הפסוק הדרוש] ומן ולא יהיה עוד המים למבול, ועיין ברי"ף שגירסתו מכוונת להגהת הב"ח.
כונת הענין שרומז ללשון וי וי למי שתוקע עצמו לשכרות, ופירש"י דהא דלא חשיב ויאמר ארור כנען, ויאמר ברוך ה', כי לא חשיב רק עד שנתודע ממה שקרה לו, עכ"ל. והתוס' כתבו דלא חשיב ויפת שבפסוק זה [דגם במלה זו ההברה וי בראשיתה] משום דהוא שם, ובאור דבריהם דלא חשיב רק הפעלים להורות על הפעולה הרעה שהשכרות גורמת.
יבא בדרשא הסמוכה, ור"ל הוי לך ללמוד מאיש האדמה, ומוסב זה התואר על אדה"ר מפני שנוצר מאדמה. והנה בדרשא הסמוכה יליף דאילן שאכל אדה"ר גפן היה, לפי שאין לך דבר שמביא יללה על האדם אלא יין שנאמר וישת מן היין וישכר, והרי פסוק זה בא ללמד ונמצא גם למוד, שבכאן יליף זה גופא דהיין גורם ליללה מהא דאילן שאכל אדה"ר גפן הי', גזה חזון אינו נפרץ בדרשות חז"ל, ועיין מש"כ בענין קרוב לזה ס"פ חיי בפסוק ויצא יצחק לשוח בשדה.
ע' מש"כ בדרשא הקודמת, ויש להוסיף עוד דר' מאיר דריש כן ביחס עצמו ע"פ התקלה שאירע לו ע"י שהכשילוהו בשתיית יין רב, כמובא בסדר הדורות בתולדתו, ולכן הורה דעת את העם להשמר מפח יקוש זה, ומצינו כמה מחז"ל שדרשו ענינים ע"פ היחס והמקרים שקרו להם בעצמם.
ר"ל מתוך שמנעו להוליד בן רביעי קלל בן רביעי שלו כדכתיב ויאמר ארור כנען שהוא הבן הרביעי.
נראה בטעם הגז"ש, דכיון שמבואר כאן דעם הראיה שראה חם היה עוד איזה מעשה כדכתיב את אשר עשה לו, ואין אנו יודעין מה הוא המעשה, ומדחזינן דבשכם כתיב ג"כ ראיה קודם פעולתו, ושם הודיע הכתוב תוכן פעולתו המגונה, כך הפעולה שעשה חם כאן וכתיבא ג"כ לאחר ראיה היתה ג"כ מעין פעולה כזו. ואפשר לומר בטעם שמוש לשון ראיה לענין זנות, ע"פ מ"ש (סוטה ז' א') אין יצה"ר שולט אלא במה שעיניו רואות, והוי א"כ העין סרסור דעבירה, וע' לפנינו ס"פ שלח בפ' ולא תתורו וגו'.
ובב"ר פ' ס"ב איתא במעשה זה במקום בני אפריקי – בני כנען, ונראה עיקר גירסת המדרש, יען כי בב"ר פ' ל"ז איתא בני יפת גומר ומגוג – זו אפריקי, הרי דאפריקי לבני יפת היא וכאן אמר וכנען אבוהון הוא. וע"ע מענין זה לפנינו בפ' בא בפסוק ומושב בני ישראל (י"ב מ').
ספרי תורה נביאים וכתובים.
לשון יון הוא היותר יפה בכל לשוני יפת, וכנראה דריש דוישכן מוסב על יפת שהוא ישכן באהלי שם, ואחרי דלפי"ז אין זה ברכה לשם, לכן פרשו ע"ד סמך דקאי על לשון יפת, ודו"ק. ומיהו האידנא שנשתבש לשון יוני הישן אין ס"ת נכתבת אלא בכתב ולשון אשורי [רמב"ם פ"א הי"ט מתפילין].
ר"ל אע"פ שהרחיב ה' ליפת שזכו לבנות בית שני, בכ"ז לא שרתה השכינה רק במקדש שבנה שלמה שבא משם, ויפת הוא מלשון הרחבה, כפירש"י בפסוק זה, ובדרשה הבאה יתבאר דפרסיים באים מיפת.
וכן הגירסא בירושלמי מגילה פ"א ה"ט ובערוך ערך גרממיא, בשניהם במ"ם, ויתכן דגירסא זו מכוונת אל תרגום הפסוק ביחזקאל (כ"ז י"ד) מבית תוגרמה – ממדינת גרממיא, והגר"א הגיה בגמרא כאן גרמניא בנו"ן, וכנראה כוון לגירסת תרגום יונתן שכן הוא גורס, אבל לא נתבאר לי למה הכריע כגירסת תר"י נגד גירסת הגמרא הבבלית והירושלמית וגירסת הערוך, וצ"ע.
היא מלכות מקדוניא בימינו באירופא אצל ים התיכון המבדיל בין אירופא לאפריקי. והב"ח הגיה מדי כמשמעו ויון זו מקדוניא, וכ"ה הגירסא בע"י ובירושלמי מגילה פ"א ה"ט, וזה מוסכם לפי שמות המדינות שבימינו שמלכות מקדוניא היא במדינת יון.
בירושלמי מגילה פ"א ה"ט ובמדרשים גירסות שונות בזה, ובמקום בית אונייקי הגירסא ביתוניא. ואמנם נמצא היום חלק ארץ באזיא הקטנה אצל ים השחור בשם ביתהינא.
היא ארץ מוסיא שבאזיא הקטנה סמוכה לארץ ביתהינא, ע' באות הקודם.
יתכן דבית תירייקי שהיא מדינת טהאראקיא שבארץ אנאטאליען.
ר"ל דסבתה וסבתכא שמן שוה, אלא דאחת היתה פנימית ואחת חיצונית, ובין חדא לחדא מאה פרסי.
ועיין בעזרא (ד' ט') אפרסיא ארכויא בבליא שושנכיא, ופירש"י ארכויא הם בני ארך שנאמר וארך ואכד וכלנה, עכ"ל, ויתכן שגם יתר השמות מכוונים להשמות שבאלו הפסוקים עם איזו שנויים.
מפני שהיא עמוקה מאד, ואשר ע"כ נקראת בבל [שהיא גם שנער] בשם מצולה וכמש"כ בישעי' מ"ד האומר לצולה חרבי, יעו"ש במפרשים.
אולי הפי' שאין קיום לעשרם, או שאין העשירות מתקנת נפשם, וכמ"ש בביצה ל"ב ב' עתירי בבל יורדים לגיהנם מפני שאין מרחמין על הבריות, ושנער הוא בבל, כמבואר בפרשה הסמוכה (י"א ב' – ט'). והנה אע"פ שאין הכרח לדרוש מה שנקראת מתחלה שם עיר זו בשם שנער, אך כן דרך חז"ל לדרוש שמות, וכמ"ש בברכות ז' ב' על הפ' אשר שם שמות בארץ (תהילים מ״ו:ט׳) אל תקרא שמות אלא שמות, יעו"ש, וע"ע בדרשא הבאה מענין זה.
על הפסוק בפ' בא את אשר התעללתי במצרים תרגם יונתן ית מה דשניקית מצראי, ולפי"ז י"ל דהכונה שמתים כמזולזלים והוללים שאין עומדין לפני מטתן בנר ואין רוחצין ומטהרין גופן, שכל אלה הם דרך כבוד ומניעתם – דרך בזיון. וטעם הדבר שנהגו כן י"ל ע"פ מ"ש בשבת כ"ה ב' על הפסוק ותזנת משלום נפשי ( איכה ג׳:י״ז) זו הדלקת נר בשבת, נשיתי טובה – זו בית המרחץ, וכתבו המפרשים דתפס רק שני דברים אלו משום דשמן ועצים היו יקרי המציאות בבבל [ושנער היא בבל כמבואר בפרשה הסמוכה ( י"א ב' וט')], ולכן לא שמשו בהם גם לצרכי מתים. ומה שראו חז"ל בכלל לדרוש המלה שנער לענין זה י"ל משום דבלשון רומי הוי באור המלות סינ"י אאו"ר – בלי אור, וסינ"י ארו"ר – בלי מרחץ, וידוע כי חז"ל השתמשו הרבה בלשון רומי, ולאשר כי הברת המלות קרובה למלת שנער לכן דרשוה מענינים אלה, וכן מצינו הרבה לחז"ל שדרשו על יסוד זה שכן בלשון פלוני קורין לדבר פלוני כך וכך, כנודע, ואין להאריך.
נראה דר"ל מן המצות התלויות בארץ.
ע' ישעי' י"ד שהעיז לומר אעלה על במתי עב אדמה לעליון.
ע' בפ' דברים ג' י' סלכה ואדרעי תרגום ירושלמי סליוקא, ונראה דאין זו סליקא, יען שסלכה בא"י היא וארץ אשור רחוקה ממנה סמוך לבבל. והנה אע"פ דלא הואי אז עיר זו, כתב קרא על שם העתיד, ע' כתובות י' ב' ומש"כ לעיל בפ' בראשית בפסוק הוא ההולך קדמת אשור.
ושניהם נקראין על שם הנהר פרת שעובר בתוכן.
היא במדינת פרס, שכן בגיטין ו' א' מאקטיספון לבי ארדשיר ומארדשיר לאקטיספון, משמע שם שסמוכים הם, וארדשיר היא בפרס, ובעירובין נ"ז ב' איתא בני אקיסטפון ואולי צ"ל אקטיספון, וסופרי דברי הימים מזכירים עיר בפרס בשם קטיזיפון, ויתכן שהיא אקטיספון.
ר"ל על מה קאי הלשון היא העיר הגדולה.
כנחש שכל מאכלו עפר, ור"ל שע"י הטעימה היו יודעים ומכירים סגולת הארץ ותכונתה מה ראוי לגדל בה, וכעין מ"ש בפסוק אלה בני שעיר החורי יושבי הארץ (ס"פ וישלח) אטו כולי עלמא יושבי רקיע הם, אלא שהיו בקיאים בישובה של ארץ, שהיו אומרים מלא קנה זה לזית, מלא קנה זה לגפנים, מלא קנה זה לתאנים, כלומר, במקום זה ראוי לגדל זית ובזה גפן ובזה תאנה, וכדומה. ועיין מש"כ שם מה שנוגע מדרשות אלו לדינא, ובכלל מדרך חז"ל לדרוש שמות עיין מש"כ לעיל אות ט'.
מדחשיב את שם ברישא, ועיין לפנינו לעיל ס"פ בראשית בפסוק ויולד נח את שם את חם ואת יפת, באה דרשא אחרת בענין זה שיפת גדול בשנים משם, וי"ל הא דלא ילפו שם מפסוק זה, משום דכאן אין הכרע דיפת גדול בשנים משם, משום די"ל דהגדול קאי על שם. ועיין ברמב"ן שפירש דהגדול מוסב על שם, ביחס אל חם, שהוא, שם, היה הגדול שבאחי יפת והוא נגד פסוק הטעמים.
נראה כונת הענין דמפרש דסתם לשון ישיבה לפעמים מורה על ישיבת קבע, וכמו וירשתה וישבת בה, ולפעמים מורה על ישיבה ארעית, כמו וישבו לאכל לחם (פ' וישב), והחלוק בין ישיבות אלו פשוט, דהיושב ישיבת קבע דעתו זחוחה עליו וחופש ורודף אחרי תענוגים וכדומה, ולא כן היושב ישיבת ארעי דעתו טרודה למצוא לו מקום לישיבת קבע, ואחרי שע"פ רוב אין מורדין אלא מתוך הרחבה ורב טובה, כמש"כ וישמן ישרון ויבעט [וע' ברכות ל"ב א'], לכן מפרש שהישיבה כאן אינה ממין ישיבה ארעית שאם כן היה לא היו בועטין, אלא ישיבת קבע, ומסמיך זה בגז"ש מן וישב העם וגו' ויקומו לצחק, דשם מפורש שישבו לאכול ושתו ומתוך השביעה קמו לצחק, יעו"ש בפירש"י.
שאסור להשתחות על רצפת אבנים, אבל על רצפת לבנים כמו שנוהגים אצלנו בבתי כנסיות ביוהכ"פ, מותר, ופרטי ענין זה יתבאר לפנינו אי"ה ס"פ בהר בפסוק ואבן משכית.
עיין מש"כ לעיל ס"פ בראשית בפסוק ויחי אדם וגו' ויולד בדמותו כצלמו (ה' ג') דענין קופים ורוחות וכו' הם גופים הדומים לאנשים רק אינם בדעת שלמה הראויה לאנשים, ובענין שלפנינו הוי זה מדה כנגד מדה, כי למען עשות מלחמה צריך להיות בעל דעה ושכל, וכמו המדה כנגד מדה בכת הקודמת שאמרו נשב שם בקבוץ ובשלוה, ולבסוף הפיצם ה'.
גם כתה זו כמו השתים הקודמות נדונה מדה כנגד מדה, כי הם רצו להתחבר יחדו ולברור להם עבודת אלילים לעבדה – בלל ה' את שפתם ולא יכלו לבא לדעה אחת כי לא הבינו איש שפת רעהו.
כמו שאברהם אמר ואנכי עפר ואפר, משה ואהרן אמרו ונחנו מה, דוד אמר ואנכי תולעת ולא איש (תהילים כ״ב:ז׳).
וכן פרעה אמר מי ה' וסנחריב אמר מי בכל אלהי הארצות אשר הצילו את ארצם מידי כי יציל ה' וגו' (מלכים ב י״ח:ל״ה), ונבוכדנצר אמר אעלה על במתי עב אדמה לעליון (ישעיהו י״ד:י״ד), וחירם מלך צור אמר מושב אלהים ישבתי (יחזקאל כ״ח:ב׳), וע' מש"כ השייך לאגדה זו בפ' עקב בפסוק לא מרובכם מכל העמים חשק ה' בכם.
ומה דכתיב באמת בלשון רבים, הוא משום דמדרך הגדולה והכבוד כך הוא, וכמו במלך בו"ד שמדבר בעדו בלשון רבים, כנודע, אלא שתלמי לא היה מקבל זה הבאור, מפני שאולי הי' רוצה למצוא עילה בתורת משה, ואע"פ שהיו יכולים להוכיח לו מדכתיב מיד וירד ה', לשון יחיד [ע' בדרשא הבאה], אך בנוסחת ההעתקה לא היו יכולים לבאר זה, ובין כה הי' מתאנה להם, ומה שנוגע עוד לדרשא זו ולענין הכינוס בכלל עיין מש"כ לעיל ר"פ בראשית.
ומה שכתוב באמת בלשון רבים עיין מש"כ בדרשא הקודמת.
פירש הרא"מ דאל"כ ומשם הפיצם ל"ל, הרי כבר אמור ויפץ ה' אותם משם, עכ"ל, אבל זה דוחק גדול, דהא בפסוק זה הוא חוזר על סבת קריאת השם בבל, כמש"כ על כן קרא שם העיר בבל וכו' וא"כ אינו מיותר. ונראה דמדייק משום דלסבת קריאת השם בבל שייך רק הסבה כי שם בלל ה' שפת כל הארץ, והוו המלות בבל ובלל לשון נופל על לשון, אבל הסבה ומשם הפיצם ה' אינו שייך כלל לשם בבל, לכן מפרש דהלשון ומשם הפיצם אינו מוסב על ראש הפסוק על כן קרא שם העיר בבל אלא ענין בפני עצמו הוא, וא"כ קשה הא כבר כתיב ויפץ ה' אותם, אלא בא לרמז על האבוד מעוה"ב. וי"ל עוד ע"פ מ"ש באדר"נ פ' ל"ו דלפעמים נמצא המלה שם מורה על עוה"ב, וכן בסוטה י"ג ב' דרשו כן על הפסוק ויהי שם עם ה' (פ' תשא) עם הפסוק וימת שם משה, יעו"ש.
שאם שינה שם בבל לבורסיף או להיפך לא נפסל הגט (רש"י). ומה שלא אמר כזה גם לענין שם שנער שהיא בבל כמבואר כאן בפ' ב' פשוט הוא משום דבגמרא כאן חשיב רק אלה הדברים דאשתנו שמייהו משחרב בית המקדש מה שאין כן שם שנער מימות עולם הוא ועי' עוד בתוס' שם מש"כ על פירש"י ובפי' רש"י הראשון
ומבואר שם דמזה נלמד שנביאה היתה, משום דאל"ה לא היה מרשה הקב"ה לאברהם לשמוע בקולה בלא גבול וקצבה.
סכתה ברוה"ק ר"ל רואה ברוה"ק, והכל סוכין ביפיה ר"ל מסתכלין ביפיה. ותמיהני על תוס' בכורות מ"ג ב' ד"ה סכי שמש [לענין מומין] שפירשו שונא השמש מלשון חסוכי שמש, ולמה לא פירשו כפשוטו מלשון סוכין ביפיה, ור"ל רואי שמש, והוא בלשון סגי נהור, והכונה שאינו יכול לראות את השמש. ויותר מזה נראה אמתת פירוש זה שכן בעברית קורין לסגי נהור רואה השמש, כמו בקהלת ז' ויותר לרואי השמש, ועי' רש"י שם, וא"כ הוי סכי שמש תרגום ארמי מן רואה שמש בעברית, ודו"ק.
פשוט דמדייק יתור לשון אין לה ולד, אחרי דכתיב ותהי שרי עקרה. ופשוט דאע"פ דקיי"ל איילונית אין לה רפואה ושרה הולידה – אין למדין ממעשה נסים, ועיין מש"כ ר"פ לך.
ענין קריעת הגזר דין בזה הוא משום דאברהם ושרה היו עקורים בטבע, ע' ס"פ נח ור"פ תולדות. וע' בתוס' גיטין מ"ו ב' שכתבו דאע"פ דקיי"ל איילונית אין לה רפואה לעולם, בכ"ז לא קשה משרה שהיתה איילונית וילדה משום דאין למדין ממעשה נסים, עכ"ל. וצ"ל דלא קשה מדרשא שלפנינו דשנוי מקום קורע גזר דין של איילונית א"כ הלא יש רפואה לאיילונית, יען דגם ענין רפואה כזו היא בכלל מעשה נסים, כיון שאינה ע"פ הטבע, ופשוט הוא.
נראה הכונה משום דמצינו שיחד הקב"ה שמו רק על כלל האומה, אלהי ישראל, ועל היחיד מצינו יחודו רק על האבות, ולא מצינו אלהי משה, אלהי אהרן וכדומה, והיינו הפירוש ואעשך לגוי גדול שתחשב כגוי גדול ואומה שלמה ואייחד שמי עליך, וזהו שאמר ואעשך לגוי גדול זהו שאומרים אלהי אברהם וכו'. וזולת האבות מצינו יחוד שמו יתברך על דוד המלך, כמש"כ (מלכים ב כ׳:ה׳) אלהי דוד, מגן דוד, אמנם כבר דרשו חז"ל הפסוק שאמר הקב"ה לדוד ועשיתי לך שם גדול כשם הגדולים אשר בארץ (שמואל ב ז׳:ט׳) זהו שאומרים מגן דוד, ורומז בלשון הגדולים להאבות ע"ש הדרשא ואעשך לגוי גדול ואגדלה שמך, ולפי מש"כ הענין מבואר ומכוון מאד.
שיאמרו מגן אברהם יצחק ויעקב.
י"ל בטעם הדבר משום דענין החתימה הוא שאומרים מגן אברהם, ולשון זה מצינו רק באברהם שאמר לו הקב"ה אנכי מגן לך (לקמן בפרשה).
איירי באורח ובעל הבית דכשהאורח מברך ברהמ"ז הרי הוא מברך לבעה"ב, וצ"ל דסבת הסירוב בזה – שאינו אוהב לבעה"ב ואינו רוצה לברכו, ולפי"ז יתבאר מה שקשה לכאורה מנ"ל דמתקצרים ימיו, והא כתיב רק ואברכה מברכיך, משמע דאלה אשר לא יברכוך לא יתברכו גם הם, אבל גם לא יקוללו, וכמ"ש בקדושין ס"א ב' אם לא תיטיב לא קללה ולא ברכה, וכן בדרשא הסמוכה כל כהן שמברך מתברך ושאינו מברך אינו מתברך ותו לא, אך לפי מש"כ דאיירי באורח שאינו אוהב לבעה"ב ואינו רוצה לברכו, א"כ הוא אכזרי בשתים, חדא שאוכל משלו וגם אינו רוצה לברכו, וא"כ סימן הוא שרוצה בקללתו, לכן הוי בכלל ומקללך אאור.
צ"ל דאיירי שאינו מברך משום איזו סבה, כגון משום מום או משום אבילות וכדומה, אז הוא רק אינו מתברך אבל גם אינו בכלל קללה, משא"כ אם בלא כל סבה אינו רוצה לברך אז הוא גם בכלל קללה, ומקללך אאור, וע' מש"כ בדרשא הקודמת.
ונראה דדייק הלשון ונברכו דלפי פשוטו הול"ל והתברכו, וכמו דכתיב בס"פ וירא, ודריש ונברכו מלשון מבריך את הגפן (כלאים פ"ז מ"א), ודריש על רות ונעמה שיצאו מהן מלכים ונביאים, מרות – דוד המלך, ומנעמה אמו של רחבעם יצא אסא ויהושפט חזקיה וישעיהו הנביא.
לא נתבאר מי ומה הם משפחות הדרות באדמה, והלא כל העולם דרים באדמה [וכמו שהקשו כהאי גונא בשבת פ"ה א' על הלשון יושבי הארץ אטו כו"ע יושבי רקיע הם, עיי"ש ולפנינו ס"פ וישלח) ונראה דקאי על כל משפחות הבעלי חיים שהם דרות על האדמה ממש, וכן מצינו בלשון חז"ל דקרו לבהמות וחיות גדולי קרקע (עירובין כ"ז ב' ובכ"מ) גם י"ל דקאי על פראי אדם השוכנים בנקיקי הסלעים וכדומה. ודריש כן מדלא כתיב כל גויי הארץ כלשון הפסוק ס"פ וירא והתברכו בזרעך כל גויי הארץ.
נסמך על המבואר כאן במ"ר, דפריך. והא אם מתכנשין כל באי עולם לברוא אפילו יתוש אחד אין יכולין לזרק בו נשמה ואת אמרת ואת הנפש אשר עשו, אלא אלו הגרים שגיירו, א"כ שגיירו הו"ל למימר ומה ת"ל אשר עשו, אלא ללמדך שכל מי שמקרב את העובד כוכבים ומגיירו [בימים הקדמונים ובמקומות שהותר ע"פ המלכות] כאלו בראו, עכ"ל, ועדיין צריך באור למה לא אמר אשר בראו, ואפשר לומר משום דלשון עשיה מורה בעלמא על תקון הדבר, כמש"כ ר"פ תצא ועשתה את צפרניה וכמש"כ רש"י ר"פ בראשית בפסוק ויעש אלהים את הרקיע, ולכן תפס כאן לשון עשיה שכולל גם ענין תקון, והיינו שמקודם לא היו מתוקנים והם תקנום, וזה יותר מכוון מלשון בריאה שיונח רק על יש מאין, ודו"ק. וע"ע מש"כ בענין זה בר"פ במדבר בפ' ואלה תולדות אהרן ומשה ובפ' ואתחנן בפסוק ושננתם לבניך ובס"פ תבוא.
לישנא מעליא נקט, ורומז אל המלחמה שהיתה בימי יהושע עם יושבי העי מקדם לבית אל ונגפו ישראל מפני מעשה דעכן (יהושע ז'), והוא הוא המקום שבו התפלל אברהם, וזה עמדה להם לישראל שלא נגפו כולם באותה המלחמה. ונראה דהכונה לעולם יקדים אדם תפלה לצרה, ר"ל לעולם יתפלל אדם אף שאין צריך אז לאותה תפלה, כי לא ידע האדם את אשר יהיה בעתיד, אשר יכול להיות שזאת התפלה תגן עליו באיזה זמן מן הזמנים, וכמו בתפלה זו דאברהם שהגינה בדורות הרבה בעתיד, והוא מעין ענין הכתוב בקהלת שלח לחמך על פני המים כי. ברוב הימים תמצאנו.
ועיין בב"ב צ"א א' וב' אין יוצאין מא"י לחו"ל, אא"כ עמדו סאתים בסלע, וכן הי' רשב"י אומר, אלימלך מחלון וכליון גדולי הדור היו, ומפני מה נענשו מפני שיצאו מארץ ישראל לחו"ל כו', ור' יהושע בן קרחה אומר לא משום זה נענשו אלא מפני שהיה להם לבקש רחמים על דורם. והרמב"ם בפ"ה ה"ט ממלכים הכריע כרשב"י, וביאר הדברים וז"ל, ואע"פ שמותר לצאת אינה מדת חסידות, שהרי מחלון וכליון שני גדולי הדור היו ומפני צרה גדולה יצאו ונתחייבו כליה למקום, עכ"ל, ותימה שלא העיר מכאן שאברהם יצא מא"י לחו"ל מפני הרעב, וא"כ מבואר דהיכי דמותר לצאת מותר לכו"ע, ולפי"ז הדעת נוטה כריב"ק, דטעם ענשם של מחלון וכליון לא הי' מפני יציאה זו אלא מטעם אחר, כמבואר, ודו"ק.
ע' מש"כ ס"פ תצא בפ' לא תהיה אשת המת החוצה מה שנוגע מכלל זה לדינא.
לא נתבאר הכרח הדרשא, דהא לא כתיב עתה ידעתי, ואדרבה, פשטות הלשון הנה נא ידעתי משמע ידעתי מכבר. ונראה דטעם הדיוק הוא מלשון הנה, וע"פ מש"כ רשב"ם בפ' ויצא (כ"ט כ"ה) וז"ל, בכל דבר שלא נודע תחלה אומר והנה, עכ"ל, ובאמת כן מורים הרבה פסוקים, כמו והנה תואמים בבטנה, וייקץ פרעה והנה חלום, שלא נודע לו זה עד שהקיץ משנתו, וכן דעת חז"ל בכ"מ, כמו במגילה י"ג ב' עה"פ והנה היא לאה, מכלל דעד השתא לאו לאה היא יעו"ש ולפנינו בפ' ויצא, וכן פרשנו ע"פ כלל זה דרשא נפלאה בר"פ תבוא בפ' הנה הבאתי, ומבואר שם לפנינו בפסוק הגדתי היום, וכן יתבאר ע"פ זה כונת המ"ר בפ' בראשית וירא אלהים את כל אשר עשה והנה טוב מאד, מלמד שהי' הקב"ה בונה עולמות ומחריבן בונה עולמות ומחריבן עד שברא את אלו ואמר דין הניין לי ודין לא הניין לי, ולא נתבאר הכרח דרשא זו אם לא ע"פ הכלל הנזכר דהלשון הנה מורה על התחדשות הדבר מה שלא הי' עד כה, וא"כ הפירוש והנה טוב שנתחדש בהעולם דבר שהוא טוב מה שלא הי' מתחלה, ואף הכא בענין שלפנינו יתבאר ג"כ ענין דרשא זו ע"פ כלל זה הנה נא ידעתי משמע אך עתה נודע לי, ודו"ק. וסבת ההכרה עתה י"ל ע"פ מ"ש באגדות שעברו בנהר וראה בו פניה, ואין להאריך עוד.
ואע"פ דהלשון היטיב קאי על פרעה, אך הן כל הטובות מהקב"ה מתגלגלות ובאות באמצעות אנשים, ולפי"ז א"צ למש"כ מהרש"א דהגמרא מפרש דהיטיב קאי על הקב"ה, כי באמת אין פשט הכתוב מורה כן, ולפי מש"כ הענין מבואר בפשיטות.
לכאורה אי מכאן הול"ל דנגעים באים גם על ביתו כמו הכא דכתיב וינגע ה' את פרעה ואת ביתו, וי"ל דבזה אין ראי' מכאן, יען שגם ביתו של פרעה היו אשמים במאורע זו כדמשמע מפשטות הכתובים, אבל היכא שהבית אינו אשם בדבר י"ל דהם אין נענשים.
מפרש בבבלי כתובות ע"ז ב' דהוא מין שרץ במוח, ובלשון יוני פירושו כל מין נזילה מאברי האדם.
נראה דדריש מדלא כתיב וינגע ה' את פרעה ואת ביתו נגעים גדולים, אלא נגעים גדולים ואת ביתו משמע דאותו נגע בנגעים השייכים לביתו, וביתו זו אשתו.
ועיין לפנינו בפ' חיי בפסוק ואברהם זקן מענין למוד התורה של אברהם, וע"ע מענין דרשא זו לפנינו ס"פ תבוא בפסוק למען תשכילו.
פירש"י למ"ד אשר הי' שם אהלה בתחלה משמע אכסניא דקבוע, אבל אכסניא דאקראי כגון שנקרה לו במסעו כגון ששקעה עליו חמה מותר לשנות, ולמ"ד מן וילך למסעיו אפילו אכסניא דאקראי אין לשנות, עכ"ל, ואין זה מבואר כל צרכו, כי אם באמת במשמעות הלשון וילך למסעיו אפילו אכסניא דאקראי, א"כ מאי טעמא דמ"ד דלא ס"ל כן אחרי דמפורש כתיב וילך למסעיו, וגם בכלל אינו מבואר איפה במשמע בלשון וילך למסעיו אפילו אכסניא דאקראי, אבל לולא פירושו הו"א דמאן דיליף מן וילך למסעיו סמיך על הדרשא דאיתא במ"ר כאן פרשה מ"א, וילך למסעיו, במסעות שהלך בהן חזר, וטעם הדרשא דמדייק איך הם שלו, ודרש על שכבר הלך בהן בנסעו למצרים, ולפי"ז מבואר שצמצם לחנות בכל מקום ומקום שכבר הלך בהן, ומבואר אפילו אכסניא דאקראי, ומאן דלא יליף מן וילך למסעיו לא מדייק כן, וס"ל דהוא מעין הלשון אלה מסעי בני ישראל, וע' במ"ר כאן ס"פ מ'.
ציבי היא זיעה שמנה [ע' חולין קכ"ד א' הנוגע בציב היוצא ממנו], ור"ל הנוגע במשוח בשמן נעשה משוח גם הוא.
משל הוא ללוט שהי' אצל אברהם שהי' עשיר נתעשר גם הוא, ועל זה מרמז הלשון וגם ללוט ההולך את אברם הי' וגו', אשר לכאורה הלשון ההולך את אברם מיותר, דהא כבר ידענו שהלך עמו.
הנה אף אם אמנם פשע הכתוב יתפרש גם כפשוטו, אכן י"ל דמדייק למה זה לא ראה לוט את כל אלה עד הנה, ועם זה מדרכי הדרשות בכלל לתלות את הקלקלה במקולקל, כלומר, שמי שידוע למקולקל ומגונה במעשיו או במדותיו תולין בו עוד מעשים מכוערים, כמ"ש בב"ב ק"ט ב', יעו"ש, וכהאי גונא כתב הרא"ש בפירושו לנדרים ס"ד א' במ"ש בגמרא שם כל מקום שנאמר נצים נצבים אינם אלא דתן ואבירם, דהוא מטעם שהיו ידועים לבעלי מחלוקת ובעלי מדות מגונות תולין כל ענין מחלוקת בהם, וכן הכונה בדרשת הגמרא בב"ב ט"ו ב' ויבא עשו מן השדה והוא עיף, חמש עבירות עבר באותו היום, ובדרשת הגמרא בסנהדרין ק"ה ב' בבלעם הלוא אנכי אתונך אשר רכבת עלי – שבא על אתונו, וכן דריש שם כזה מפסוק כרע שכב ארי, וכן במ"ר ותנחומא פ' בלק אמרו על הלשון שאמר בלעם לאתונו אשר התעללת בי, בלעם אע"פ שמדבר בלשון הקודש לשונו סרוח, דלשון התעללת מצינו בזנות (שופטים י"ט), וכל זה הוא מפני שהי' ידוע בלעם לבעל מדות נשחתות תלו בו קלקלות ומעשים מגונים, ואף הכא יען שידוע שהי' לוט שטוף בזמה אשר על כן נכשל בבנותיו, כנודע באגדות ומדרשים, לכן תלו בו עוד ענינים מכוערים מכמו אלה.
ר"ל שתלה ארץ סדום במעלתה לגן ה' לאילנות ולארץ מצרים לזרעים.
דלשון רע וחטא לפעמים הם לשון עונש, כמו וביום רעה ראה (קהלת ז׳:י״ד), וכמו והייתי אני ובני שלמה חטאים (מלכים א א׳:כ״א), ומכיון דכתיב רעים וחטאים לה' הכונה שהם נענשים בידי שמים, והיינו שהנפש נענשה בעוה"ב. וע' מש"כ לעיל ס"פ בראשית בפ' לא ידון רוחי באדם ובפ' נח בפ' וימח את כל היקום מש"כ בענין דרשות כאלו.
בענין איחור תשלומי נדר וכובש שכר שכיר איירי.
פירש בס' עיון יעקב דרב יהודה ומתניתא פליגי בהא, דלעולם סיפא דקרא להוסיף חטא יותר גדול קאתי, ולדעת רב יהודה חטאים בממונם יותר גרוע שהוא רע לשמים ורע לבריות, ותנא דברייתא סבר דממון ישנו בהשבה, משא"כ חטאים בגופן, וגרוע יותר.
אולי דריש כן משום דבענין קרוב לזה כתיב ולא תחטיא את הארץ (פ' תצא) וכמו וחטאתי לאלהים גבי יוסף.
ר"ל חוטאים להכעיס, וכמ"ש בסנהדרין ק"ג ב' שאמר אמון כלום אני עושה אלא להכעיס את בוראי.
עיין מש"כ לעיל אות י"א ואפשר לצרף הדברים לכאן.
עיין מש"כ לעיל אות ט'.
כמו שמע ישראל אתה עובר היום לרשת ערים גדולות ובצורות בשמים (פ' עקב).
י"ל טעם הדבר שבכאן אינו לשון גוזמא מפני דכיון דהכתוב מפרש אח"כ אשר אם יוכל איש למנות וכו', הרי דההיקש הוא ממש כפשוטו, וע' מש"כ ריש פ' דברים בפסוק ערים גדולות ובצורות בשמים.
והובא ענין זה גם בבבלי ב"ב ק' א', אך בשנוי לשון בנוגע לפסוק שלפנינו, ולכן העתקנו מירושלמי, ומבואר בגמרא שם דהיינו רק בשביל של כרמים שמיוחד להלך, אבל בשאר דרך המיוחד קצת לתשמיש אחר אינו נקנה בהילוך רק בחזקה, ומכש"כ שדות וקרקעות, ואע"פ דכאן אמר הקב"ה קום התהלך בארץ וגו' כי לך אתננה, אך אין הכונה שההליכה הזאת תהי' משום קנין אלא משום חביבותי' דאברהם קאמר לי' כן, כדי שיהי' נוח לכבוש לבניו, כלומר, שלא יהי' רשות לבעל הדין לחלוק בירושת ישראל את הארץ לומר שהן גוזלין אותה, לכן הקדים הקב"ה להנחיל אותה לו מפורש, ואז כשירשו ישראל את הארץ ירשו בתורת ירושה, וע' בפרטי דין זה בחו"מ סי' קצ"ב.
מאמר זה בא בתשובה על דברי משה שאמר להקב"ה ומאז באתי אל פרעה לדבר בשמך הרע לעם הזה וגו' (ס"פ שמות) והשיב לו הקב"ה, חבל על אבידת האבות שלא הרהרו אחר מדותי ואתה תהרהר. ובנוגע למדת יצחק בזה יתבאר לקמן בפ' תולדות בפסוק גור בארץ הזאת, וביעקב – לקמן ר"פ ויצא בפסוק הארץ אשר אתה שוכב עליה וגו'. ובנוגע לדבור הקשה של משה נבאר אי"ה במקומו ס"פ שמות, וע' ב"ב ט"ו ב' בא תוכן אגדה זו לענין אחר. והנה במוסף לפ' שקלים איתא זכור שקלי עפרון אשר שקל אב [אברהם] במכפל חברון, ולכאורה אינו מבואר מה זכות הוא בזה, ולפי אגדה זו מכוון הענין מאד שגדול זכותו ששילם בכסף מלא ולא הרהר אחר מדותיו של הקב"ה כמבואר בזה.
וכתבו המפרשים בטעם הדבר דכיון דמייחס הימים לאדם אחד כאלו לו לבדו הם ולא לכל העולם, ובאמת הול"ל ויהי בימים ההם, אלא ודאי משום שהם ימי צרה ומאתו יתברך לא תצאנה הרעות, לכך תלה באותו האיש שמענין הספור.
טעם הדבר בכלל שהכריחם לומר דאמרפל היינו נמרוד פירש מהרש"א משום דבנמרוד כתיב הוא החל להיות גבור ציד, שפירושו שהוא הי' המתחיל ללחום מלחמות בעולם, והכתוב לא בא לסתום אלא לפרש, וכיון שמלחמה הראשונה שנזכרה בתורה היא מלחמת ארבעה מלכים [וכמ"ש בתנחומא חרב פתחו רשעים אלו ד' מלכים, אמרפל וכו'] נמצא דנמרוד ע"כ הוא אמרפל שהתחיל, ואחד הוי שם העצם ואחד שם התאר, למר כדאית לי' ולמר כדאית לי', וע' בפי' הרא"מ.
יש להעיר מה הכרח הוא זה, הא אפילו אי הוי פסיק בשתי שיטין ג"כ אפשר שיהי' רק שם אחד, דכן איתא לחד מ"ד בירושלמי סוטה פ"ז ה"ד דשם בנימין הי' כתוב על אבני החושן בן על אבן אחת בסוף וימין על אבן אחת בראש, וי"ל דשאני שם בנימין שבהפרדו יש משמעות מובן בשני השמות, משא"כ שם כדרלעומר בהפרדו אין להם כל מובן, ולכן אם לא היו שני שמות אין באפשר לכתוב בשני שיטין.
דריש חרי בהיפך אותיות מלשון ריח, וכמו כבש כשב, שלמה שמלה, אנקה נאקה, זעוה זועה, עולה עלוה, לשון עלגים, נלעג לשון. והענין הוא שהיו יודעין את סגולת ותכונת וטבע הארץ בריחה מה ראוי לגדל בה, וכעין מ"ש על הפ' דס"פ וישלח אלה בני שעיר החורי יושבי הארץ אטו כולי עלמא יושבי רקיע הם אלא שהיו בקיאים בישובה של ארץ, שהיו אומרים מלא קנה זה לזית, מלא קנה זה לגפנים, עלא קנה זה לתאנים, כלומר, במקום זה ראוי לגדל זית ובזה גפן ובזה תאנה וכדומה. וענין הידיעה בריח הוא לשון מליצי על רוחב והפרזת ידיעה שאף בריח בלבד תופסין הידיעה הדרושה והמוחלטת, וכעין מ"ש מליצה כזו בסנהדרין צ"ג ב' במעלותיו של משיח דכתיב בי' והריחו ביראת ה' – שיהי' מורח ודאין, ופירש"י כשבאים שנים לדון הוא אך מריח בהם ויודע מי הוא החייב, ומה דנ"מ בכלל דרשא זו שלפנינו לדינא נבאר אי"ה בס"פ וישלח (ל"ו כ').
כלומר, שנטרדו מנחלתם וכמש"כ (פ' דברים) ובני עשו יירשום ולא הוצרכו לעבוד אדמתם. ואולי גם במובן זה ע"ד שאמרו חז"ל על הכתוב ובעל השור נקי כאדם שאומר יצא פלוני נקי מנכסיו (ב"ק מ"א א').
כונת רב שהוריקן מן התורה מלשון והבור רק מפני הטרדה שטרדם במלחמה וכמבואר בדרשא הבאה, וגם יש לפרש שהוריקן בתורה שזרזן בדברי תורה שיתעסקו בהצלת נפשות, ודעת שמואל שהרבה להם זהב משלו כדי שלא יתנו עיניהם בממון במלחמה ויתעסקו רק בהצלת נפשות.
שהוציאם למלחמה, וע"י זה בטלם מתורה, וכפי הנראה ס"ל כמ"ד בדרשא הקודמת דהלשון וירק את חניכיו ענינו שהוריקן בתורה, שע"י טרדת המלחמה נתרוקנו מן התורה, וגם מפרש הלשון את חניכיו – את אלה שחנכן לתורה.
שמספרו עולה שי"ח, ור"ל דרק הוא ואליעזר היו מהרודפים. ונראה דהאיכא דאמרי אינו חולק על ר' אמי בר אבא אלא מפרש ונותן סימן לדבר מניין לו שהי' שקול כנגד כולם משום דמספר אותיות שמו – שי"ח, ונראה דאין הכונה דזולת אליעזר לא הי' איש אתו, דבודאי אין מקרא יוצא מידי פשוטו, אלא הכונה שהיה שקול כנגד השי"ח עבדים אחרים, אם בצדקתו או בחכמתו ומעשיו, וכעין מ"ש משה שקול כנגד שבעים ואחד סנהדרין, אבל רש"י בפי' התורה כתב שבאמת רק אליעזר לבדו הי', וצ"ע. ועיין מש"כ לקמן בפסוק כ"ג אם מחוט ועד שרוך נעל.
ר"ל שנלחמו עמו כוכבי לילה כמו בסיסרא.
לכאורה הלשון צריך תקון קצת, דהא כבר אמר הסבה שנתנה לאברהם, מפני שמלכי צדק [הוא שם] הקדים ברכת אברהם לברכת הקב"ה, אך צ"ל הכונה דמקודם מבאר הסבה שנטלה משם ואח"כ מפרש למה נתנה לאברהם ולא לאחר.
ואע"פ דגם אברהם מזרעו של שם הוא, צ"ל דהכונה דעל כל בניו קאי, שאין כל זרעו כהנים זולת אברהם, וע' בתוס'. ובגמרא מפרש עוד ע"פ אגדה זו את הפסוק דתהלים ק"י לדוד מזמור נאם ה' לאדוני, וכתיב בתרי' נשבע ה' ולא ינחם אתה כהן לעולם על דברתי מלכי צדק – על דבורו של מלכי צדק, והבאור הוא דאברהם נקרא אדון כמ"ש רב בברכות ז' ב', (ועי' בפי' הרא"ש כאן) ואמר לאברהם, אתה כהן לעולם על דברתי מלכי צדק, כלומר, שעל דבורו של מלכי צדק שהקדים ברכת אברהם לברכת הקב"ה נטלה ממנו הכהונה ונתנה לאברהם.
ר"ל הם אחד מן הדברים החביבים ביותר לפני הקב"ה כאלו קנאם, כמו שהחפץ הנקנה חביב להקונה, כמ"ש (ברכות ה' א') הקונה שמח.
עיין מש"כ באות הקודם וצרף לכאן. וצ"ע היכא מרומז זה בכתוב ולכן יש אשר השמיטו את המאמר הזה באבות. וע' בסוטה ד' ב' אמרו בהמשך הדברים שם, אפילו הקנהו להקב"ה שמים וארץ כאברהם אבינו דכתיב בי' (פ' כ"ב) הרימותי ידי אל ה' וגו' קונה שמים וארץ וכו', וצ"ע למה תלו תאר זה באברהם והלא מבואר כאן שגם מלכי צדק תארו כן, וי"ל משום דאברהם הזכיר בזה שם הוי"ה. וזולת זה הפרסום המוחלט נעשה ע"י אברהם כדכתיב בי' (פ' וירא) ויקרא בשם ה' ואמרו במדרשים שהי' הולך ומכריז על אמונת ה' ויחודו בעולם.
ואברהם הסכים לזה, ואם הי' מחזיק לעצמו הנפשות הי' מכניסן תחת כנפי השכינה.
כלומר ששבחו בשבח שהוא שליט על הכל, על כל יש ונמצא בעולמות העליונים והתחתונים, שכל אלה כלולים בשמות שמים וארץ, שהם היסוד והבסיס לכל הנבראים בתבל, כמ"ש ביומא נ"ד ב' תולדות השמים מן השמים נבראו, תולדות הארץ מן הארץ נבראו, ועיין מש"כ לעיל אות ט"ז השייך לענין זה.
אין הכונה שלא הי' אברהם רוצה להחזיר גזל ממש הנאכל, דחלילה לומר כן, וצ"ל ע"פ מש"כ בפסוק הקודם, דהא שלא רצה אברהם לקחת מהשלל הי' לא מעיקר הדין, משום דמן הדין הי' זוכה בהן ממש, כמש"כ שם, אלא לפנים משורת הדין, ולכן י"ל שהי' דן שאינו כדאי לעשות לפנים משוה"ד בגזל הנאכל, ויהי' לפי"ז הפירוש קשה גזל הנאכל בעלמא – בסתם אנשים, שאפילו אברהם אבינו שהי' עושה כל מעשיו לפנים משוה"ד לא מצא לנכון להחמיר בגזל הנאכל לעשות ולהשיב לפנים משוה"ד. וכעין זה פירש מהרש"א באופן אחר.
כלומר דע"י תפלה וזכות משתנה המזל, והיינו הפירוש ויוצא אותו החוצה – שהוציאו חוץ לאצטגנינות. ובמ"ר איתא שאמר אברהם לפני הקב"ה המזל דוחקני ואומר לי אברם אין אתה מוליד, אמר לו הקב"ה, הן כדבריך, אברם אינו מוליד, אברהם מוליד, והנה זה פלא, שהרי ישמעאל נולד לו עוד בהיות שמו אברם, וע' בנמוקי רמב"ן. ונראה ע"פ המבואר בקדושין ס"ח ב' ולד שפחה הולד כמותה, כלומר שפחה שילדה מישראל הולד מתיחס אחריה, ולפי"ז הי' ישמעאל מתיחס אחר הגר השפחה ולא אחר אברהם, וא"כ י"ל דכונת אברהם היתה שיוליד בן שיתיחס אחריו, ומי שהזרע מתיחס אחריו נקרא שיש לו תולדות, משא"כ מי שאין זרעו מתיחס אחריו נקרא שאין לו תולדות, וזה כלול בדברי אברהם שאמר בשם המזל שאינו מוליד – שיתיחס אחריו, דהיינו שיוליד בן משרה, ואמר לו הקב"ה אברם אינו מוליד ביחוס, אברהם מוליד.
וכתבו התוס' הא דלא מייתי מפסוק הקודם (ב') אד' אלהים מה תתן לי, משום דהפרשיות לא נאמרו כסדר, וענין הפסוק שלפנינו שהוא ענין בין הבתרים הי' מקודם, יעו"ש, ודבר פלא הוא, שלקמן בדף מ"ט א' הביאו התוס' עצמן אגדה זו והעתיקו באמת הפסוק הקודם אד' אלהים מה תתן לי.
כלומר שהגדיל לשאול מהקב"ה אות ומופת על הבטחתו, וע' מש"כ בדרשא הסמוכה.
נראה באור הענין ע"פ המבואר באגדות וברמב"ם פ' י"א ממלכים דמפעולות המלך המשיח יהי' להחזיר מלכות בית דוד ליושנה לממשלה הראשונה ולבנות המקדש ולקבץ נדחי ישראל ולהחזיר המשפטים כשהיו ולהקריב קרבנות ואח"כ תהי' הגאולה השלמה, ועל זה אמר כאן, דכל אלה יומשכו משך ד' מאות שנה, ויש בענין זה עוד שיעורים בגמרא, השם ברחמיו יזכנו להגיע אליהם ב"ב.
ענין השלום נראה בלא עונשין בעולם האמת, ועיין ברמב"ן.
הרבה באורים נאמרו באגדה זו, ולי נראה דהזכיה במספר הדורות היא מעין הזכיות האחרות האמורות עוד במשנה שהאב זוכה לבנו, בנוי, בכח, בעושר, בחכמה, ור"ל דכמו דאם האב הוא בעל תואר, גבור, עשיר או חכם הוא מוריש כזה [על הרוב] לבנו, כך אם הי' האב ממשפחה מיוחסה הוא מוריש זכות היחס לבנו ולבני בניו שיתיחסו אחריו, ומביא ראי' מפסוק זה, דאף על פי ששעבוד ישראל תלה הקב"ה במספר שנים, ארבע מאות שנה, אבל לכשיבא קץ הגאולה יזכירם הקב"ה לא במספר גבול השנים רק בזכות אבותיהם, וכמו שכתבתי ודור רביעי ישובו הנה, הנה תלה הגאולה במספר הדורות ולא במספר שנים, ולפי הבאור הזה הוי זכות זה מעין הזכיות הקודמות, וגם המשך דבוק לכלל הדברים.
אם נגעת במשוח בשמן תהי' גם אתה משוח בנגיעתו [דהינא הוא לשון שמן ומשיחה, ועל הפסוק הודשנה מחלב (ישעיהו ל״ד:ו׳) מתרגמינן אתדהינא] וטעם המשל לכאן, ר"ל פרת הוא הנהר הקטן מארבע נהרות המנויים בפ' בראשית, כמש"כ שם והנהר הרביעי הוא פרת, וכאן הוא קורא אותה הנהר הגדול משום דנזכרת על שם א"י שהיא חשובה נזכרת גם היא בשבח.
משל כפול ברעיונות שונים. וקצת קשה על בעל תורה אור שציין פסוק זה לפרשת דברים ולא לפסוק זה המוקדם, ואי משום דנזכר שם הנהר ע"ש א"י, הלא גם הכא נזכרת ע"ש א"י כמש"כ.
וראי' גמורה אין מכאן, דהא כאן לא הוציא אברהם את שרה, אלא הוי כמו שנשא אשה על אשתו, וגם הכא הוי בהסכמתה של שרה.
חסר המלה וגומר, דמכוין לסוף הפסוק ישפוט ה' ביני ובינך.
ומבואר בגמרא דהיינו דוקא בדאית לי' דיינא בארעא, אבל בלא"ה מותר למסור דינו לשמים. ונראה פשוט דמקודם צריך להודיע לבעל דינו אולי יגמור אתו בשלום, וכ"מ בר"ן פ"ק דר"ה.
אם יקראו לך אנשים חמור, טול אוכף של חמור והסירהו אליך ושים אותו על גבך, כלומר הודה לדבריהם.
ר"ל אע"פ שהי' בלבה טינא על שרה בכ"ז קראה אותה גבירה, והוא כלפי לשון המלאך שקראה שפחת שרי.
מפרש ענין התמימות שהי' מבטל דעתו וחכמתו לגבי צויו של הקב"ה שלא שאלהו טעם והכרח על מצות מילה.
היינו הך דדרשא הקודמת ובשנוי לשון קצת, ובכ"ז לא נמנענו להעתיקה אחרי כי באה בגמרא בלשון ברייתא, ואולי תנא רבי שתיהן כ"א בפ"ע, וגם יש לדייק קצת חידוש בשינוי הלשון כפי שיתבאר להמעיין.
הבאור פשוט, דשם תמים כולל שני ענינים, הא' – תמימות הדעת וישרת הנפש, כמו ויעקב איש תם, תמים תהי' עם ה', וכדומה, וגם מורה תמימות הגוף והאברים, כמו שה תמים, כבש תמים, וכדומה, ולכן כשאמר לו הקב"ה והיה תמים חשב שמא כונת הקב"ה על תמימות הנפש ושלמות הדעת את ה', אחזתו רעדה על חסרונו זה, ומכיון שאמר לו ואתנה בריתי וכו' וסוף הענין שכריתת הברית היתה ע"ד המילה, הבין שכונת הלשון והיה תמים קאי רק על תמימות הגוף נתקררה דעתו שאין בו חסרון בקניני הנפש.
יתכן דמדייק וסמיך להמאמר הקודם בגמרא כאן כל המתמים עצמו הקב"ה מתמם עמו, שנאמר (שמואל ב כ״ב:כ״ו) עם חסיד תתחסד, ור"ל שהקב"ה מפיק רצונו ומשאלתו, וזהו הבאור השעה עומדת לו.
כלומר, לא דשם אברם הוא לגנאי אלא דגם הוא לשון חשיבות, ורק שם אברהם חשוב יותר וכדמפרש, וע' בדרשא הבאה.
ועיין מש"כ בסמוך פסוק ט"ו לענין שנוי השם של שרה ובפ' וישלח לענין שנוי השם של יעקב, והמפרשים תמהו הרבה על מוני המצות למה השמיטו למנות איסור זה דשנוי השם של אברהם. ולי נראה פשוט דכפי המתבאר מתוספתא ברכות פ"א לא קיי"ל כל דין זה, ואין הצוויים האלה לעכובא אלא ספור דברים בעלמא, וכך הלשון שם, אמר להם בן זומא לחכמים, לא שתעקר יציאת מצרים ממקומה אלא שתהא שעבוד מלכיות עיקר ויציאת מצרים טפל לו. כיוצא בו, לא יקרא שמך עוד יעקב, לא שיעקר שם יעקב ממנו אלא שיהא שם יעקב נוסף על שם ישראל. כיוצא בו שרי אשתך לא תקרא את שמה שרי כי אם שרה שמה, בתחלה היא שרי לאומתה ועכשיו היא שרה [מלשון שררה] לכל האומות, ור"ל ששם שרה יהי' נוסף על שם שרי. כיוצא בו לא יקרא עוד שמך אברם והי' שמך אברהם, בתחלה אתה אב לארם ועכשיו אתה אב לכל העולם. אברם אינו לגנאי אלא לשבח, ור"ל ששם אברהם נוסף על שם אברם, הרי מבואר מפורש דס"ל להתוספתא שאין בהוראת שם החדש אברהם איסור לקריאת שם הקודם אלא נוסף עליו, וכמו ביציאת מצרים ושעבוד מלכיות ושם יעקב ושרה, כמבואר, ולכן ראו הפוסקים להשמיט ענין זה אחרי דכפי המבואר אין דרשא זו אלא אסמכתא בעלמא, והלשון עובר בלאו ובעשה מצינו הרבה שהם ע"ד אסמכתא, כמו ביומא י"ט ב' השח שיחת חולין עובר בעשה, ודברת בם ולא בדברים בטלים, ובסוטה ל"ח ב' הנהנה מצרי עין עובר בל"ת אל תלחם לחם רע עין, ובסנהדרין ק"י א' כל המחזיק במחלוקת עובר בלאו ולא יהי' כקרח ועדתו, ובמכות ט"ז ב' המשהה נקביו ומאן דשתי בקרנא דאומנא עובר בלאו ולא תשקצו את נפשותיכם, וכדומה מן הלשונות כאלה שאינם אלא ע"ד אסמכתא, וה"נ כן, ודו"ק.
ר"ל אלו הן הנוספים, ונעשה מספרם בס"ה רמ"ח כמנין אותיות אברהם, ומקודם הי' המספר רמ"ג כמנין אותיות אברם. וענין המלוכה על אלו האברים פירשו התוס' שבתחלה המליכו הקב"ה על האברים שהם ברשותו של אדם להזהר מעבירה, ואח"כ המליכו גם על האברים שאינם ברשותו של אדם, לראות ולשמוע ולהרהר, בכ"ז נעשה אדון גם עליהם להשתמש בם רק לדבר מצוה.
כמש"כ והיית לאב המון גוים.
כמש"כ (נחמי' ט') אתה הוא האלהים אשר בחרת באברם, וע' בסמוך אות ט"ז.
כמש"כ נשיא אלהים אתה בתוכנו.
בברכות ט' ב' פירש"י ותיק – צנוע ומחבב מצות, ושניהם מצינו באברהם שהי' עניו כמ"ש ואנכי עפר ואפר, וחבב מצות דכתיב וישכם אברהם בבקר ודרשינן שהי' זריז במצות.
פרשת בכורים, והרבותא היא, אע"פ דצ"ל בקריאת אותה הפרשה הארץ אשר נשבעת לאבותינו לתת לנו והגר אין אבותיו מישראל, ומפרש ואזיל טעם הדבר.
ור"ל וממילא הוא אב גם לגרים. ומה ששייך לענין זה ולהלכה ונ"מ בזה"ז נבאר אי"ה במקומו בפ' תבוא.
עיין מש"כ בדרשא הקודמת. וע' בט"ז ליו"ד סי' רי"ז ס"ק ל"ה כתב שלא נמצא מקור לדין זה, ובחדושי הגאון רע"א כתב דכן משמע ברא"ש בנדרים, ודבר פלא הוא שמפורש דין זה בתוספתא. ועיין בתוס' ב"ב פ"א דגר יכול לברך ברכת המזון ולהתפלל ולומר אלהי אבותינו, מטעם דרשא זו כי אב המון גוים נתתיך שהוא אב לכל העולם, וע"ע מש"כ בענין זה בפ' בא בפסוק ואמרתם זבח פסח ובפ' בהעלתך בפסוק ויאמר משה לחובב בן רעואל ובריש פ' תבא בענין בכורים, וכאן אין המקום גורם להאריך.
מיום שנתגרשו או נתאלמנו, כדי להבחין בן מי הוא כשתתעבר, ובשיעור ג' חדשים הוכר עוברה כמש"כ בפ' וישב ויהי כמשלש חדשים ויוגד ליהודה לאמר זנתה תמר כלתך וגם הנה הרה.
הגרי"ב בס' שאילת שלום פ' וירא העיר למה מביא הגמרא דוקא פסוק זה ולא הלשונות זרעך אחריך דכתיב עד כה, כמו בפ' נח זרעכם אחריכם, והקימותי את בריתי ביני ובינך ובין זרעך אחריך, וכן ונתתי לך ולזרעך אחריך, את בריתי תשמור אתה וזרעך אחריך (פרשה זו), יעו"ש. ולי נראה פשוט, דכיון דעיקר הלמוד כאן הוא לענין השראת השכינה ויליף זה מדכתיב להיות לך לאלהים, א"כ בהכרת צריך ללמוד רק מפסוק זה דוקא ולא מזולתו, כיון דרק בו כתיב אלהות, משא"כ באינך לא נזכר שם אלהים ולא איירי בענין אלהות רק בנתינת הארץ ובמילה ועוד ענינים שונים ואין כל ראי' מהם לתכלית הנרצה מדרשא זו.
כמבואר בקדושין ס"ח ב' על הפסוק דפ' ואתחנן כי יסיר את בנך מאחרי, בנך הבא מן הישראלית קרוי בנך ואין בנך הבא מן הנכרית קרוי בנך אלא בנה, יעו"ש לפנינו בפ' ואתחנן ולקמן פ' וירא בפסוק שבו לכם פה עם החמור ובר"פ משפטים בפסוק האשה וילדיה, מש"כ בזה. ומה דפריך בכלל מאי אחריך אע"פ דבדרשא דלעיל דרשינן אותו לענין הבחנה עיין מש"כ לעיל סוף אות כ"א.
היינו הך דדרשה הקודמת ובשנוי לשון קצת ועיין מש"כ שם בבאור הדרשה.
משא"כ כל השבע מצות מוזהרין עליהן כל האומות, וע"ע השייך לדרשה זו לקמן בפ' וירא בפ' כי ביצחק יקרא לך זרע.
סמך על הלשון המול לכם, משום דפשטות הענין בעצמו מורה דפסוק זה לא איירי בחלות המצוה על הנמול בעצמו, כיון דמעיקר המצוה היא בבן שמונת ימים, ולא יתכן שאז יהי' חל עליו ממש צווי, ומדכתיב לכם דריש דקאי על הב"ד. ובדבר חיוב האב יתבאר אי"ה לפנינו בפ' וירא בפ' וימל אברהם את יצחק בנו.
לחיוב מילה בכלל ולחיוב מילה בשמיני, ובכ"ז אין מילתו דוחה את השבת, כפי שיתבאר לקמן בפסוק י"ד, וטעם הדבר משום דדחית שבת נוהגת רק במי שיש במניעתו איסור כרת, אבל אנדרוגינוס מכיון שאם לא מל אינו חייב כרת, אינו דוחה את השבת. וטעם הדבר שאין בו כרת נראה משום דלקמן בפסוק י"ד בעונש כרת לא כתיב כל זכר, רק זכר לבד, וערל זכר אשר לא ימול בשר ערלתו ונכרתה, ובעלמא היכא דכתיב זכר לבד ממעטינן אנדרוגינוס, כמו בפסח דכתיב זכר ממעט אנדרוגינוס, ובפ' משפטים וילדה לו בנים ממעטינן אנדרוגינוס [ושם בן הוא כמו שם זכר], וכן בנדה כ"ח ב' הזכר – להוציא טומטום ואנדרוגינוס, ועוד כהנה, ולכן כאן במילה דכתיב בעונש וערל זכר – מוציא אנדרוגינוס מכרת – משא"כ בפסוק שלפנינו בחיוב מילה בכלל ובפסוק י"ב הסמוך בחיוב מילה לשמונה כתיב כל זכר מרבינן אנדרוגינוס, כמו בעלמא דכל בא לרבות.
הוספנו במוסגר ובי דינא ע"פ הדרשה דלעיל דלאחר מניעת האב ממילה חלה החובה על הב"ד, עד שיגדיל, ונקט חיובו כאן בלשון טפל משום דהמצוה בזמנה היא על האב והב"ד. ואמנם עיקר החיוב בו בעצמו, יען שעונש כרת אינו רק בו ולא באב ולא בב"ד, וכמש"כ מפורש בפסוק י"ד וערל זכר אשר לא ימול בשר ערלתו ונכרתה.
שאין לו בזכות גוף השפחה כלום רק בולדותיה.
הם נימי העור שנשארו מדובקים מהערלה בהעטרה, דכיון שעדיין מדובקים הם אינו נחשב כמהול עדיין, וגם לענין שבת דוחה הסרת הציצין ואף כשסילק ידו מהמילה.
המשוך הוא מהול שנמשכה ערלתו וכסתה העטרה, ומדאורייתא אינו חייב למול שנית רק מדרבנן, מפני שנראה כערל, והדרשא בזה היא אסמכתא בעלמא, ולכן אין זה אלא רמז כמו שהעתקנו במוסגר, וכן בסמוך פסוק י"ד באה ג"כ דרשא לרבות המשוך, והיא ג"כ אסמכתא ורמז.
וס"ל דנתנה מצות פריעה גם לאברהם, ולא כמ"ד בבבלי יבמות ע"א ב' דמצות פריעה הותחלה מימות יהושע בן נון, וע"ע לפנינו בפ' שמות בפ' חתן דמים למולות, דריש למולות שתים – אחת למילה ואחת לפריעה, ואותו הדורש לא יליף מן כפילת הלשון המול ימול משום דס"ל דברה תורה כלשון בני אדם הרגילים לדבר בלשון כפול ואינם מכוונים לרמז דבר בזה, או דס"ל דהכפל לשון אתא לדרשות אחרות שבסמוך.
הוא לא ס"ל כמ"ד בדרשות הקודמות דכפילת הלשון בא לרמז מילה ופריעה או ציצין המעכבין, יען דס"ל דלא נתנה מצות פריעה לאברהם אבינו וכמש"כ באות הקודם, וציצין המעכבין ס"ל דידעינן מסברא, ולכן דריש מכפילת הלשון לענין נולד מהול שצריך להטיף ממנו דם ברית, ור"ל אע"פ שהוא נמול בכ"ז ימול ג"כ, ואחרי שא"א עוד למול לכן אך יטיף דם ברית.
זה יתבאר ג"כ ע"פ הדרשא דמי שהוא מל הוא ימול כמבואר למעלה, ואיירי בישראל ערל שאינו מל מחמת שמפיר ברית, אבל שאינו מל מחמת שמתו אחיו מחמת מילה או שלא נתחזקה בריאותו עד שסכנה הוא לו למול – ההוא מותר למול, דכיון דמאונס אינו נמול הוי כמו דמהול, וע' בבבלי ע"ז כ"ז א' וביו"ד סי' רס"ד ס"א.
ר"ל דהא מצינו שם ערלה גם בשפתים, ואני ערל שפתים (פ' וארא) ובלב, ערלת לבבכם (פ' ואתחנן) ובאזן, הנה ערלה אזנם (ירמי' ו').
ע' ביו"ד הלכות מליחה סי' ע"ב ס"ב בהג"ה לענין מליחת הלב, וז"ל, ונוהגין לכתחלה לחתוך ערלת הלב [מפני קבוץ הדם שבתוכו] ואינו אלא לחומרא וזהירות בעלמא, עכ"ל, וכתב על זה הש"ך וז"ל, וברקנט"י פ' לך כתב וז"ל, ובעבור כי הברית היא דוגמת הלב לכן חותכים גם חדוד הלב בראשיתו להעביר משם כחות הטומאה, וזהו ומלתם את ערלת לבבכם, עכ"ל ולשון הש"ך, ולפלא שלא הביאו שניהם את הכתוב בענין זה בפדר"א פכ"ט בזה"ל, וערלת הלב אינה מניחה לעשות רצון הבורא ולעתיד לבא הקב"ה מסיר את ערלת הלב מעליהן, שנאמר (יחזקאל ל"ו) והסרותי את לב האבן מבשרכם, ולפ"ז הלא יש סמך נכון למנהג הסרת הלב ומניעת אכילתו, כאשר עושין כן בכמה מיני מאכלים מפני שמטמטם הלב וכדומה, כמבואר בסוף הוריות י"ג ב' וביו"ד סי' פ"א לענין הנקה.
נראה הבאור דכיון דעיקר הטעם שמילה דוחה שבת הוא מפני שהיא עשה שיש בה כרת, א"כ במילה כזו שאין בה כרת ממילא אינה דוחה את השבת, וכיון דמילת אנדרוגינוס אין בה כרת, כמש"כ לעיל בפסוק י' אות כ"ת ממילא אינה דוחה את השבת, וע"ע לפנינו ר"פ תזריע.
עיין מש"כ לעיל אות מ' וצרף לכאן, ומפרש בגמרא אע"פ דמצינו שם ערלה עוד באיזו אברים וכמש"כ באות הנזכר, אך הלשון ערלתו בכנוי לא נמצא זולת כאן ובענין נטיעה.
משוך הוא המהול שנמשכה ערלתו וכסתה העטרה, וכבר כתבנו בפסוק הקודם דמדין תורה אין המשוך חייב במילה שנית, ורק מדרבנן, מפני שנראה כערל, ודרשא זו אסמכתא ורמז בעלמא. וטעם הדיוק י"ל דמרבה מלשון את דבכ"מ מרבה טפל, כמו ולא יאכל את בשרו, את הטפל לבשרו – עורו (ב"ק מ"א א'), ורחץ במים את בשרו, את הטפל לבשרו – שערו (עירובין ד' ב') והדלדול שבמשוך הוא טפל לבשר. ויתכן עוד משום דהפר ברית יאמר בכה"ק על הברית שכבר נעשה והנמול (שכבר שמר את הברית) המשוך, נקרא לפי"ז מפיר ברית.
נראה פשונו דמדייק מדלא כתיב לא יקרא שמה כמו דכתיב בשם חברהם, ורק כתיב בלשון נוכח המוסב לאברהם לבדו.
ור"ל משום דשרה היתה עקרה בטבע כמבואר ם"פ נח. ומה שלא הביאו ראי' זו מאברהם דגם בו כתיב אחר שנוי שמו והפריתי אותך וכו', י"ל פשוט משום דהוא לא הי' עקר מוחלט, שהרי ישמעאל נולד לו קודם שנוי השם, ורק הברכה ברבוי זרע משרה היתה לאחר שנוי השם.
נראה דמפרש שרי כמו צרי ואויבי (תהילים כ״ז:ב׳), בכנוי לאומתה, ומה דכתיב כי שרה שמה בלשון שמובן בו העבר ולא בלשון עתיד והיה שמה שרה, כמו דכתיב באברהם, י"ל משום דבאמת מיד כשנתבשר אברהם בשנוי השם שענינו הוא מתחלה הי' אב לארם ולבסוף אב לכל העולם [ע"ל פ' ה'], ולפי מה דקיי"ל דאשה עם בעלה עולה עמו (כתובות ס"א א'), היינו שנוחלת גם היא כבודו וגדולתו, א"כ מיד כשנשתנה שמו לגדולה להיות שר לכל העולם זכתה גם היא להיות שרה לכל העולם, וזהו כי שרה שמה, כלומר מכבר, עוד מאז שנשתנה שמך.
ומצינו מעלה זו רק בארבעה, ביצחק וישמעאל, יאשיהו ושלמה, וע' מש"כ לעיל ע"ז י"א גבי ישמעאל.
עיין במדרשים ופירש"י ריש פ' תולדות בפסוק ויקרא את שמו יעקב, דלדעה אחת קראו הקב"ה כן, ומדרשא שלפנינו מבואר דהירושלמי לא ס"ל כן, אלא דיצחק קרא לו שם זה, כמ"ש אלו אבותם קראו להם שם, ולפלא שלא העירו המפרשים בזה.
סמך על הדרשא שבסמוך שהקב"ה בא לבקרו בהיותו חולה לאחר המילה, ואשמעינן זה שילמדו בני אדם להדבק במדותיו של הקב"ה וכמש"כ בפ' ראה אחרי ה' אלהיכם תלכו ובו תדבקון, ודרשינן וכי אפשר להדבק בשכינה והלא כתיב כי ה' אלהיך אש אכלה הוא, אלא הדבק במדותיו מה הוא מבקר חולים וכו', ועיי"ש לפניע בארוכה.
כי ביום השלישי החולשה מרובה כמש"כ בפ' וישלח ויהי ביום השלישי בהיותם כואבים. וטעם הדרשא כתב בחא"ג מדלא מצינו שדבר הקב"ה עמו בראיון זה כמו בעלמא, וא"כ לאיזו מטרה נראה אליו אלא לבקרו, ע"כ, וגם י"ל דדייק מדלא כתיב וירא ה' אל אברהם אלא אליו בכנוי סתם, ש"מ דסמיך אענין הקודם, ומה כתיב למעלה מזה בסמוך בעצם היום נמול אברהם, ודריש שנראה אליו בדבר השייך לאותו ענין, לענין המילה, והיינו שבא לבקרו.
ר"ל שמפני חום השמש לא יהיו עוברים ושבים מצויים. ובמדרשים איתא טעם יציאת החמה מפני שהחום יפה למכה, וע' בע"ז כ"ח סע"ב וברש"י שם, ולטעם זה יש יותר סמוכים, שהרי לאח"כ הרי באו אורחים, אף כי האגדה ישבה זאת שראה הקב"ה שהי' מצטער על מניעת אורחים ולכן זימן לו, אבל לפי טעם המדרש דיציאת החמה היתה לתכלית אחרת – בלא"ה ניחא.
מדכתיב שלשה אנשים נצבים עליו, מכלל שבשורה אחת הוו קיימי זה אצל זה, דאי זה אחר זה, הלא אין נצבים עליו אלא ראשון.
ר"ל למה כתיב שתי פעמים וירא וירא, וגם למה רץ אחריהם.
ור"ל מקודם ראה אותם נצבים עליו, ואח"כ ראה אותם פורשים ממנו וירץ לקראתם, ולכן כתיב וירא וירא לרמז על שתי ראיות מיוחדות. ונראה דענין הצער הי' שהי' קושר ומתיר חתולי המילה, וכמו בדרשא שבסמוך חזיי' דקא אסיר ושרי, והי' בוש עצמו מאנשים זרים, ועל זה שייך מה שאמרו לאו אורח ארעא למיקם הכא, אבל אם הכונה סתם צער לא שייך לאו אורח ארעא.
ס"ל דביקש מהקב"ה שימתין עד שיכניס האורחים. ועיין בשבועות ל"ה ב' דיליף ע"פ דרשא זו דשם זה הוא קודש, ר"ל שאין הפירוש שאמר כן להמלאך [כדעת חד מ"ד] אלא להקב"ה, וראי' לזה שהרי למדו מכאן דגדולה הכנסת אורחים מקבלת פני השכינה.
יתבאר ע"פ מ"ש בעלמא (מגילה ל"א א') במקום שאתה מוצא גדולתו של הקב"ה שם אתה מוצא ענותנותו.
הא לא הלך ממנו.
בגמרא לא בא הלשון מבורר, והעתקנו כפי הנראה לנכון. וענין אסיר ושרי בארנו בפסוק הקודם, יעו"ש באות ז' וע' בחא"ג. והמפרשים העירו למה עמד הקב"ה כביכול על הפתח ולא בפנים הבית, אבל באמת הענין פשוט, שמצייר ענין כניסת הקב"ה לתוך הבית, ואך צעד על מפתן הפתח מיד ראה דאסיר ושרי, ואמר לאו אורח ארעא להיות כלל כאן ושוב לא נכנס כלל אל תוך הבית וחזר בו.
סמך על סוף הפסוק ויגז שלוים מן הים.
לכאורה צ"ע דפסוק זה שלפנינו דכתיב בראש הענין נקטו בסוף, וצ"ל משום דאותם הפרטים ממה שעשה בעצמו רבים הם וקבצם כולם סמוכים להדדי, וזה הפרט שעשה ע"י שליח אחד הוא לכן נקטו לבסוף. וקצת צ"ע מה שאמר וכל מה שעשה ע"י שליח, הא לא חשיב רק דבר אחד ועל מספר אחד בודאי לא יונח הלשון כל, והול"ל ומה שעשה, וצ"ל דאגב שטפי' דהפרט כל מה שעשה בעצמו נקט גם בזה כלשון זה.
ודרשא הקודמת דבזכות והוא עומד עליהם זכו לעמידה על הצור היינו בעצמו ולא ע"י שליח.
עיין בתענית ט' א', א"ר יוסי ב"ר יהודה, באר ניתן לישראל בזכות מרים וכו', והקשה מהרש"א שם הא כאן מבואר שאברהם עוד זכה לזה, ומה שכתב לתרץ בזה, דבריו דחוקים כמו שנבאר אי"ה בפ' חקת. ונראה לומר דהכונה זכו לבארה של מרים שזכו למרים שבשבילה זכו לבאר, וקצור לשון הוא. וכהאי גונא צריך לפרש מ"ש בשכר חמאה וחלב זכו למן, ובשכר והוא עומד עליהם זכו לעמוד הענן, אע"פ שבתענית שם מבואר שהמן ירד בזכות משה ועמוד הענן בזכות אהרן, אלא הכונה שבשכר מה שעשה אברהם זכו בניו למשה ולאהרן שבזכותם ירד להם המן ולוום ענני כבוד.
מפני שהם עובדי החמה, לכן הם מכבדים כל מה שהוא זכר לחמה, כי בסבת החמימות מתרבה האבק [וע' בשל"ה דף רמ"ה]
כלומר נענש על זה שיצא ממנו ישמעאל, וצ"ל דלאו דוקא בערביים ממש חשדם, דהא לא היו אז עוד ערביים, שמקורם מישמעאל, אלא ר"ל במעשה ערביים. וטעם הדיוק הוא מפני שהקדים הרחיצה ללינה שלא כנהוג, כמו בלוט ולבן שהקדימו לינה לרחיצה, אלא מפני שהקפיד הרבה על האבק שהוא עבודת כוכבים לערביים, לכן הקדים הרחיצה. וכתב מהרש"א דתשובת הערביים לא הוזכרה בכתוב ולא למדוה אלא מדנענש אברהם שיצא ממנו ישמעאל אשר הערביים הם זרעו העובדים בזה, וקיי"ל (שבת צ"ז א') החושד בכשרים לוקה בגופו.
כלומר שהגיד להם שיכבדם רק בלחם, ולבסוף הכין גם בשר, אבל ברשעים המדה להיפך, כפי שיתבאר אי"ה בר"פ חיי בענין קנין אברהם מעפרון את מערת המכפלה.
ר"ל תיבות שהם באים רק לעטור ותפארת הלשון בכ"ז הם מעקרי התורה, כי כן נמסרו למשה בסיני, וכמו הכא דהי' יכול לכתוב סעדו לבכם ותעברו, והמלה אחר נכתבה רק לתפארת הלשון. ונ"מ בזה, שאסור לשנות או להשמיט מתיבות אלה כל שהוא כמו בכל דברי התורה.
ועיין מענין זה בפסחים פ"ו ב' ובתוס' שם דלדבר שררות וגדולה מסרבין גם לגדול, ונ"מ בזה מבואר באו"ח סי' נ"ג וק"ע לענין תפלה וברהמ"ז.
פירש"י שהוא אמר סולת והיא אמרה קמח, ולא נתבאר המקור לזה, ופשטות הכתוב מורה שהוא אמר שתיהן, ועיין במפרשים. והנה מלשון הגמרא כתיב קמח וכתיב סולת משמע דהדיוק הוא דאחד מיותר, ובאמת כן מפורש במ"ר, אם קמח למה סולת ואם סולת למה קמח, ובספר חסידים כתב ליישב דיוק זה, דמתחלה אמר אברהם קמח לבד, וסתם קמח כולל כל מיני קמח, גרועים וטובים, ואח"כ נמלך אברהם אולי תתן שרה קמח גרוע ולכן הוסיף סולת, ולפי"ז ממילא מבואר דאשה עיניה צרה באורחים, מדחשש אברהם שמא תתן קמח גרוע, ודו"ק.
לכאורה אין הכרח להקושיא ואלו לחם לא הביא, דאימא עשה להם סעודה בלא לחם שכן באמת מנהג פרסיים, כמ"ש בעירובין כ"ט סע"ב, אך בכ"ז מוכרחת הקושיא מהא דמקודם הכין קמח וא"כ למה לא הביאם.
מה שאמר ושמא כמלאכי השרת נדמו לו לאו דוקא כמלאכים ממש, שהרי האכילם והשקם, אלא ר"ל אנשים גדולים וחשובים. ומה שאמר שנדמו לו כערביים – נסמך על הדרשא דלעיל בדרשא ורחצו רגליכם יעו"ש.
הבאור הוא ע"פ מ"ש במ"ר כשם ששאלו לאברהם איה שרה כך שאלו לשרה איה אברהם, והיינו באכסניא, כי גם האיש גם האשה עוסקים באכסניא ובקבלת אורחים, ודרשו זה מהא דהלמ"ד מתיבת אליו אינו נקוד רק אותיות אי"ו וידוע דכ"מ דנקודה רבה על הכתב דורשין את הנקודה.
בגמרא הלשון ואלא מאי באהל, ואין הענין מבואר, ונראה ברור שט"ס הוא וצ"ל כמו שהעתקנו ואלא מאי שאלו, ונשתרבבו האותיות ויצא הטעות הזה.
היינו הך דדרשא הקודמת בשנוי לשון, וכבר בארנו כל השייך לענין דרשא זו באות הקודם, ומה ששייך ביותר לדרשא זו עיין בסוף האות ההוא.
פירש"י שלא יאמר תלמי כי על אברהם דכתיב בי' (פ' לך) ויצחק, לא הקפיד, ועל שרה הקפיד, ולכן כתבו לו ותצחק בקרוביה, ולכן הקפיד, עכ"ל. ולולא דבריו י"ל בטעם ששינו לשון זה משום דבאמת קשה דכיון דצחקה בקרבה מניין להכתוב כל עיקר דבר זה שצחקה, ובאמת במ"ר הרגישו בזה ואמרו שברוח הקודש נודע שצחקה, ולפי"ז חששו שמא ישאל תלמי שאלה זו מאין ידעו זה, ואת דרשת המ"ר שברוה"ק נודע לא יקבל, ולכן כתבו לו בקרוביה הרי צחקה בפרהסיא. ובדבר תכונת זה המלך והעתקת התורה ע"י כתבנו לעיל בריש פ' בראשית.
מפרש הלשון אחרי בלותי וגו' לא בדרך תמיה אלא בניחותא ובסגנון ספור הוית הדבר, ועדנה הוא מלשון עדן ונחת. ונראה דנראה לו לדרוש כן, משום דאם הוא בסגנון תמיה ופלא על הזמן העתיד והויה עתידה הוי לה לומר תהיה לי עדנה.
שלא תתלה המניעה בו והוא בה ויבאו לידי קטטה ומריבה. ובירושלמי פאה פ"א ה"א איתא בענין זה, בוא וראה כמה קשה אבק לשון הרע שמדבר הכתוב לשון בדאי דכתיב ואדוני זקן ולא ואני זקנתי, ופשוט דט"ס הוא וצ"ל להיפך, והיינו הך דדרשא שלפנינו, אלא שבירושלמי נגעו בזה משום אבק לה"ר, וע"ע מענין זה לפנינו ס"פ ויחי בפסוק אביך צוה לפני מותו.
נסמך על הדרשא בפסיקתא רבתא פ"ו ובמ"ר דהמלאכים היו אצל אברהם בפסח, וסמכו זה על הפסוק בריש פרשה זו לושי ועשי עוגות, ע' בפירש"י שם.
הכונה היא שבתחלה דיבר המלאך באופן שתשמע שרה וצחקה, ואמר ה' לאברהם. ואברהם אמר לשרה עד שהשיב לה הקב"ה לא כי צחקת.
יתכן דמדייק ודריש ע"ד רמז וסמך כפל הלשון היו יהיה, דמורה על הוה ועל עתיד, ודריש שההויה תהיה לעולם בתמידות, וכעין דדרשינן בעלמא הלשון יהיה – בהווייתו יהא, ועם זה דייק יתור המלה ואברהם, דדי הי' לומר והוא היו יהיה, כיון דמיני' סליק, ודריש ואברהם יהיה – שלשים – לגוי גדול, וגוי אלו ישראל. ומסיים בירושלמי, פעמים שרובן בא"י ומעוטן בבבל, ופעמים שרובן בבבל ומעוטן בא"י. ועיין בבבלי סוכה מ"ה ב' הגירסא בענין זה ל"ו צדיקים, ובחולין צ"ב א' איתא דהעולם מתקיים על מ"ה צדיקים, שלשים בא"י וט"ו בבבל, ודרשות שונות הן.
כנראה מדייק הלשון ונברכו ולא והתברכו כמו בסוף פרשה זו (כ"ב י"ח), והחילוק בין ונברכו לוהתברכו פשוט, דונברכו הוי הכונה שיהיו ברוכים בסתמא, משא"כ והתברכו הכונה שיתברכו בך, ומדכתיב כאן ונברכו משמע שבכלל יהיו ברוכים כל העולם בזכותך אף אלה שלא יתברכו בך, והיינו אפילו אלה שאינם מזרעך, כמ"ש כל גויי הארץ. ומה שתפס למשל ספינות הבאות מגליא לאספמיא [מצרפת לספרד] לא נתבאר, ואולי הכונה ע"פ מ"ד במ"ר פ' אמור פ' כ"ט על הפ' דירמי' ל' הנני מושיעך מרחוק ואת זרעך מארץ שבים – מגליא ומאספמיא, יעו"ש, מבואר ששתי אלה המדינות היו שבים את ישראל [ובאניות], ואמר אע"פ שאינם ראויים לברכה בכ"ז יתברכו גם הם וספינותיהם המוליכים את השבויים – בזכותך.
ר"ל מתוך הסיבה שפירש הקב"ה שבשבילה הוא מברך את אברהם – מפני שהוא עושה צדקה ומשפט, וסמוך לזה אמר זעקת סדום ועמורה כי רבה, ולא פירש שחטאם הי' היפך צדקה ומשפט, כלומר, שגזלו וחמסו ועשו עול ושוד, וכמבואר בפסוק הסמוך דכמו בדור המבול נענשו על עון גזל כך בסדום נענשו על עון זה, יעו"ש, וכן היתה חסרה מדת הצדקה בסדום כמבואר בסמוך ריש פסוק כ' וביחזקאל ט"ז הנה זה הי' עון סדום אחותך גאון שבעת לחם הי' לה ויד עני ואביון לא החזיקה.
מדייק יתור הלשון ואת ביתו, דבכל מקום מצינו רק שם בנים ביחס אל הדורות העתידים, ודריש ביתו – זו אשתו (שבת קי"ח ב'). ודע דמכאן סמך ראי' לדעת רמב"ם בפי' מצות דינים שנצטוו בני נח דענינו להושיב דיינים לדון ולא כרמב"ן שענינו כל דיני ממונות וגזילות וחבלות וכל מיני נזקין וכדומה, יען דאי כפי' רמב"ן לא יתכן לומר שהאשה לא תתחייב בכל הפרטים האלו, הלא תחבל ותלסטם מבלי כל דין ועונש, משא"כ לרמב"ם הענין הוא שאין עליה מצות ישיבת דיינים, וזה קרוב להאמר. ובעיקר מחלוקת רמב"ם ורמב"ן בארנו לעיל בפ' בראשית (ב' ט"ז) יעו"ש.
נראה דסמך על מ"ש בחולין קל"ד ב' דהלשון צדקה ענינו לפנים משורת הדין, כמ"ש שם צדק צדק תרדוף צדק [ותר] משלך ותן לו, וע' לפנינו ריש פ' עקב תבא עוד דרשא לשורש מדת גמילות חסד בישראל, ויתר השתי מדות רחמנים וביישנים יתבאר לפנינו ס"פ יתרו בפסוק ולמען תהי' יראתו על פניכם ובפ' ראה בפ' ונתן לך רחמים ורחמך. והנוגע מדבר זה לדינא הוא שמי שיש בו היפך המדות האלה, דהיינו מי שהוא עז פנים ואכזר ושונא את הבריות ואינו גומל להם חסד, חוששין לו ביותר שמא אינו ממשפחת ישראל כשרה, כיון שאין בו סימני אומה זו, וע"פ סימן זה דחה דוד המלך את הגבעונים מלבא בקהל ישראל לפי שראה אותם שהעיזו פניהם ולא נתפייסו ולא רחמו על בני שאול ולא גמלו לישראל חסד למחול לבני מלכם והם עשו עמהם חסד והחיום, וכמבואר ענינם בש"ב כ"א. ולמדין אנו ממעשה זו דרק בג' סימנים אלה ביחד חוששין לפסול זרע, כמו שחשיב שראה בהם היפך כל הסימנים ואז רחקם.
עיין מש"כ בדרשא הקודמת ולקמן בפסוק ויטע אשל (כ"א ל"ג).
עיין מש"כ לעיל אות מ"ג בבאור שם צדקה.
על גג החומה למען יראו כולם, או משום ששם הדבורים מתאספים.
מה שראו חז"ל להוציא המלה כי רבה מפשטה דקאי על כמות או איכות הזעקה, י"ל משום דבעלמא יונח לשון זעקה על הצעקה של נענים ונדכאים, וכאן לא מצינו מפורש שהיו כאלה, וא"כ איך שייך הלשון זעקת, לכן דרשו על עסקי ריבה [בדרך לשון טפל על לשון, רבה – ריבה], והיינו שמרוב מצוקותיה זעקה ונאנחה, וכאלה היו רבים, ולכן שייך לכתוב זעקת סדום, היינו זעקת המעונים.
שנדונו על עון גזל וזנות, וע' מש"כ בפסוק הקודם אות מ"א.
מפרש בגמרא כאן דנ"מ בזה, כי אלה הטוענים מאי אהנו לן רבנן – הם בכלל אפקורסים, אחרי שמפורש אומר הקב"ה ונשאתי לכל המקום בעבורם, הרי דמהנו ומהנו לעולם, וכן דייקו זה מפסוק אם לא בריתי יומם ולילה חקות שמים וארץ לא שמתי, דקאי על ברית התורה, הרי דבשביל התורה מתקיים העולם.
ואע"פ דכמה צדיקים היו בעולם בכ"ז תתברך באברהם, וי"ל הטעם משום דבזה גופא נתברך אברהם מהקב"ה שיתברכו בו כל בני האדם, כמש"כ והיה ברכה, ונברכו בך (ר"פ לך).
וכן משה ואהרן אמרו ונתנו מה, ודוד אמר ואנכי תולעת ולא איש, ולא כמו אומות העולם שמכיון שניתן להם גדולה מרדו בהקב"ה, כמו נמרוד בדור ההפלגה, ופרעה אמר מי ה', ונבוכדנצר אמר אעלה על במתי עב אדמה לעליון (ישעיהו י״ד:י״ד), וחירם מלך צור אמר מושב אלהים ישבתי (יחזקאל כ״ח:ב׳), וע"ע מש"כ השייך לאגדה זו בפ' עקב בפסוק לא מרובכם מכל העמים חשק ה' בכם.
ר"ל דפתח בשני מלאכים וסיים באחד, כמ"ש ויהפך ולא ויהפכו.
עיין מש"כ בריש פרשה זו בפסוק והנה שלשה אנשים נצבים.
ודעת חד מ"ד דבשיעור זמו זה אדם מהלך רק ארבע מיל, ומה שהלך כאן לוט חמשה הוא משום דכתיב בי' ויאיצו המלאכים בלוט והלך בחפזון, או כמ"ש בירושלמי ברכות פ"א ה"א ויומא פ"ג ה"ב שמלאך הי' קודר לפניו את הדרך, כלומר מיישר הגבעות והעמקים ולכן נתקצר לפניו הדרך והלך חמשה מילין, אבל לא קיי"ל כמ"ד זה, אלא גם הליכה בינונית אדם מהלך בשיעור זה חמשה מילין, ולכן השמטנו אותה דרשא.
ר"ל אני אמרתי בשעה שנמשחתי למלך עתה באתי לגדולה, וזה מקרוב פסקו אותה לי, ולא ידעתי שעוד בימי אברהם נכתב זה עלי במגילת ספר, כלומר, בתורה, כדמפרש, ומכונה התורה בשם מגילה ע"פ מ"ד בגיטין ס' א' תורה מגילה מגילה נתנה, וכפי שיתבאר אי"ה לפנינו ס"פ וילך.
יתבאר ע"פ מ"ש במ"ר כאן שתי בנותיך הנמצאות, שתי מציאות, רות המואביה ונעמה העמונית, אר"י, מצאתי דוד עבדי, היכן מצאתי אותו, בסדום, ע"כ, וכל זה הוא מפני שמקור יחוסו של דוד בא מרות.
מדה כנגד מדה, שהוא ישב בסדום מפני שהי' חס על ממונו שם, כמבואר בירושלמי ומדרש כאן, ונענש שלא הציל מממונו כלום, ולפנינו בירושלמי הובא הפסוק מהר המלט שמה (כ"ב), ונראה דט"ס הוא וצ"ל הפסוק שלפנינו המלט על נפשך, ומדייק ודריש יתור הלשון על נפשך, דמשמע רק נפשך ותו לא.
ופירש רש"י והכי קאמר, ויאמר לוט אליהם – באזניהם, אל נא יהי כן, וחזר כלפי הקב"ה ואמר, אדני, הנה נא מצא עבדך חן בעיניך, עכ"ל, והכ"מ סוף פ"ו מיסוה"ת פירש בשם הרשב"א דהלשון ויאמר אליהם הוי כמו בפניהם. ומהרש"א הקשה על הלשון כל השמות האמורים וכו', הא לא מצינו שם אדני בלוט שיהי' חול כי אם אחד, הנה נא אדני (פ' ב'), וכבר קדמו בהערה זו הרשב"א והובא בכ"מ שם ותירץ דרהיטא דלישנא הוא, וע' מש"כ לעיל בריש הפרשה בפסוק יוקח נא מעט מים דוגמא לדברי רשב"א אלה.
כלומר אפילו הנוה היפה בודק, והיינו שבודק את הגוף למי שבא מנוה לנוה, ומפני כך חלאים באים, ואפילו מרעה לטובה, וכמו בלוט שהי' שוכן בסדום בעמק והמלאכים אמרו לו לעלות בהר שהוא נוה יפה, דאויר הר טוב מאויר עמק, ובכ"ז סירב עצמו שחשש לסכנה משנוי וסת. ודין זה הובא גם בבבלי סוף כתובות ק"י ב', רק בלא הסמיכות על פסוק זה שלפנינו. ובס' רה"ז כתב דאפשר י"ל שהמלה בודק שבגמרא היא מסורסה וצ"ל דובק, ולפי"ז תכונן הראי' מלשון הפסוק פן תדבקני.
שנבנתה ונתישבה זה לא כבר, כלומר עיר חדשה.
ול"ל למימר להו, ומה שמכוין הוא בלשון זוטא, הוא שאמר להם שאין אתם צריכין להקפיד על קיומה.
כי שנה אחת קדמה לה סדום וכדמפרש בדרשא הבאה, של סדום חמשים ושתים, דע"כ בוני מגדל בארץ שנער היו ולא הי' ישוב בעולם אלא באותה בקעה כדכתיב (פ' נח) ויהי כל הארץ שפה אחת ויהי בנסעם מקדם ומשם נפצו למקומות אחרים כשנתפלגו ובנו להם עיירות, ומשנתפלגו עד שחרבה סדום אינו אלא נ"ב שנה, שהרי בסוף ימי פלג נתפלגו הארצות כדתניא בסדר עולם, א"ר יוסי, נביא גדול הי' עבר שקרא לבנו פלג, כי בימיו נפלגה הארץ, ואם תאמר בתחלת ימיו, והלא יקטן אחיו קטן ממנו והוליד משפחות ונתפלגו, ואם תאמר באמצע ימיו, לא בא הכתוב לסתום אלא לפרש, נתן לך סימן ולא תדע באיזו משנותיו אלא בסוף ימיו, צא וחשוב שנותיו של פלג ונמצא שנה שמת בה היא שנת מ"ח לאברהם, וכשחרבה סדום – שנת צ"ט לאברהם, שהרי בו ביום נתבשרה שרה על התולדה, ולשנה האחרת ילדה, ואברהם בן מאת שנה בהולד לו יצחק. וע"ע בדרשא הבאה.
מ"ש ושלותה כ"ו, רומז להפסוק ביחזקאל ט"ז עון סדום גאון שבעת לחם ושלות השקט הי' לה. וכונת הראי' מהפסוק שהביא, היא, כי שנות העבודה אינן שנות שלוה, וי"ג מרדו אין זה שלום – הרי כ"ה, ושנת כ"ו נהרג כדרלעומר, והיתה בשלוה כ"ו הנותרים מנ"ב, וע' מש"כ בדרשא הקודמת.
דלשון וה' המטיר מורה שהקב"ה בעצמו המטיר, וממרום שלח אש מורה ע"י שליח, ועונש הבא ע"י שליח קיל מעונש הבא ע"י עצמו, כמבואר בסנהדרין צ"ד ב', סנחריב שחרף ע"י שליח נענש ע"י שליח ופרעה שחרף בעצמו נענש מהקב"ה בעצמו, וא"כ כיון דכתיב ויגדל עון בת עמי מחטאת סדום קשה למה נענשו בירושלים ע"י שליח ובסדום ע"י הקב"ה בעצמו, בעוד שהי' צריך להיות בהיפך. גם י"ל דענין המשא פנים הוא מה שלא נאמרה גפרית בירושלים.
ר"ל דעכ"פ היתה מדת רחמנות בירושלים ורק שעשו מה שעשו מגודל צערן ועניותן, אבל בסדום פשעו והתאכזרו מרוב טובה, ולכן הוקל עונש ירושלים מעונש סדום.
ע' מש"כ לעיל בפ' בראשית בפסוק הנזכר בזה וצרף לכאן.
עיין מש"כ בענין דין זה בס"פ יתרו בפסוק בכל המקום אשר אזכיר את שמי, וצרף לכאן.
נ"מ מזה לדינא, דבהקטרת מנחות קדשים דכתיב בהו קדשים מאשי ה', ודרשינן בתו"כ אין להם לכהנים אלא לאחר אשי ה', וכל זמן שאין הקומץ נקטר אסור לכהנים לאכול השיריים, ומכיון דכתיב בהו והקטיר לכן אין הקומץ מתיר שיריים לאכילה קודם שאחז האור ברובו.
נראה הכונה דאין הרבותא דזוכר את הצדיקים עצמן להצילם מתוך המהפכה, דפשיטא הוא, וכדכתיב רגלי חסידיו ישמור, אלא הכונה דזוכר את הצדיק לעשות חסד גם עם קרוביו ובני משפחתו, וכהראי' שמביא ממה שניצל לוט ע"י שזכר את אברהם.
יש להעיר שלא דרשו כזה בפסוק הקודם שנזכר ענין זה, לכה נשקה את אבינו יין, וי"ל דסמכו לדרוש זה בפסוק זה ע"פ מ"ש בנדה ל"א א' על הפ' דפ' ויצא וישכב עמה בלילה הוא, מלמד שהקב"ה סייע באותו מעשה [פי', במה שנטה חמורו של יעקב לאהל לאה], ודייק מלשון בלילה הוא ולא בלילה ההוא, כפי הלשון הנאות, והנה גם כאן כתיב ותשקינה את אביהן יין בלילה הוא, ולכן דריש ג"כ שהקב"ה המציא להן יין באותה שעה, וזה מפני שכונתן היתה לטובה, שכונו לקיום העולם, כמבואר במדרשים ואגדות ופירש"י.
נסמך על המבואר במדרשים שכונתן היתה לטובה, לקיום העולם, והארבעה דורות הם עובד ישי דוד ושלמה, ואלו צעירה לא הוית בישראל עד רחבעם בן שלמה שבא מנעמה העמונית.
ומפרש ע"פ זה הפסוק (הושע י״ד:י׳) כי ישרים דרכי ה' וצדיקים ילכו בם ופושעים יכשלו בם, משל ללוט ושתי בנותיו, הן שנתכוונו לשם מצוה [לתכלית קיום העולם כמש"כ בדרשות הקודמות] – צדיקים ילכו בם, הוא שנתכוין לשם עבירה – ופושעים יכשלו בם. ופריך ומאי הוי לי' למעבד, מאי דהוי הוי, ומשני כיון דבקומה ידע לא הוי לי' לאורתא אחריתא למשתי תמרי.
כלומר לשון נקי שאינו פרוץ ומגונה.
והוא כנוי מגונה ופריצות, המורה שילדתו מאביה.
כלומר להשתעבד להם להביא מים ומזון, כך הגירסא בב"ק ל"ת ב', וכן בסמוך אפילו אנגריא לא לעביד בהו, וכן נראה עיקר, ולא כגירסא דהכא הא צעורי מצערינן, דלא יתכן שיצוה הקב"ה לצער סתם.
מפרש במדרש בן מי שהי' עמי, לא. מאיש זר, ואע"פ שגם היא רמזה לקראו ע"ש אביה, בכ"ז רמזה בלשון נקי ואינו מגונה כל כך.
מדייק. מה שאמר במואב ואל תתגר בם מלחמה ובעמון אמר אל תתגר בם סתם, ש"מ אפילו לא כל תגרה שהיא.
כדין בן נח שנהרג על אשת חבירו, ואע"פ שהי' סבור אבימלך שאחות אברהם היא, בכ"ז קיי"ל דאומר מותר קרוב למזיד הוא, כפי שיתבאר.
נראה בטעם דיוק הדרשא מדלא כתיב והיא אשת איש, ולכן דריש שבלשון בעולת בעל מרמז ענין עליה שהאשה עם בעלה עולה ואינה יורדת, כלומר שזוכה היא בזכיותיו ולא בפחיתותיו, ובאור ענין זה נתבאר לפנינו לעיל בפ' בראשית בפסוק כי היא היתה אם כל חי, ששם באה ג"כ דרשא בענין זה, ובארנוהו שם די הצורך, עיי"ש וצרף לכאן.
מדלא כתיב והיא אשת איש, ש"מ דעיקר העונש מיתה הוא משום בעולתו של בעל ולא משום קדושיו וחופתו, ולכן כל זמן שלא נבעלה אינה בכלל חייבי מיתה אם זנתה.
וגירסא אחרת על הבעולות הוא. חייב וכו', אבל הגירסא שהעתקנו הוא עיקר, וכ"ה במ"ר, והכונה, דבדרשא הקודמת ממעטינן מלשון בעולת בעל זו שנכנסה לחופה ולא נבעלה, והיינו כמש"כ שם דדרשינן כן מדלא כתיב והיא אשת איש, וכאן מוסיף לדרוש דתרתי בעינן, חדא שתהא נשואה לו, ובבעילה, לאפוקי נכנסה לחופה ולא נבעלה, וגם שתהא נבעלת בכשרות, לאפוקי אם נבעלה בזנות אין חייבין עליה, וזה דרשינן מדלא כתיב בעולת איש אלא בעולת בעל ש"מ דבעינן בעולת בעל דהיינו ביאה כשרה.
לכאורה אין כל באור לכל המאמר נביא הוא וממך למד וכו', מה למד ומה שייכות זה לנביאות, ומה זה שאמר כלום שואלים אותו אשתך או אחותך היא זו, ונראה דכל ענין זה נכתב בתורה בקצור, ועיקר המעשה הי' כאן, דכשבא אברהם ושרה שאלו אנשי המקום על אדותיה מה היא לו, וכמו בפרעה (ר"פ לך) וביצחק ורבקה דכתיב וישאלו אנשי המקום וגו' (פ' תולדות), וכן משמע המשך ריש הפרשה כאן, והבין אברהם דכונת שאלתם היתה שאם אשתו היא יהרגו אותו ויקחו אותה אליהם, כדי שלא יעברו על איסור אשת איש, לכן השכיל לומר אחותי היא ויהיו רשאים ליקח אותה וגם להניח אותו בחיים, ומעתה יובן כל הענין וממך למד וכו', כלומר, משאלתך הבין ערך למה שאלוהו על זה, כיון דאין דרך לשאול כזה מאכסנאי, ולכן השיב מה שהשיב. ויתכן שהשם נביא שבכאן מורה גם לשם חכם (ע"פ מ"ש אין הנבואה שורה אלא על חכם), ורומז להבינה היתרה שהיתה באברהם שהבין תכונת השאלה, ומכאן מבואר שב"נ חייב על שהי' לו ללמוד מדות דרך ארץ ולא למד, ומה ששייך עוד לדרשא זו בארנו לעיל ריש פסוק ג'.
נראה טעם הראי', דמפרש ויתפלל בעדך הוא צווי לאבימלך, ושיעור הכתוב ועתה השב אשת האיש והשתדל שיתפלל עליך, ואיך זה יעשה כן – שיבקש ממנו שימחול לו וגם שיתפלל עליו.
וכתיב בעד כל רחם, ושתי אלה דחשיב הם מקורי ההולדה. ובגמרא מביא עוד ברייתא שהיתה עוד עצירת קטנים, ורבינא מוסיף עצירת פי טבעת, וכנראה דרשי כל אלה ע"פ הכלל הידוע דכ"מ שבא הפעל כפול, כמו הכא כי עצר עצר, מורה על תוקף וחזקת הפעולה.
פשוט דדייק רבוי הלשון כל, ודריש רחם של כולם, ועיין דברי טעם בזה בנמוקי רמב"ן.
ר"ל הרי דחזיק דגם פקידת הריון הוי בכלל פקידות ודינים שאדם נדון בר"ה, וא"כ כמו בחנה כן בשרה שבשתיהן היתה פקידה מיוחדה לעקרות שתלדנה נפקדו בר"ה, והיינו שבר"ה נגזר עליה הריון. אבל אין לפרש שבר"ה הרתה, שהרי מבואר בריש פרשה זו שבפסח ילדה, וע' בחא"ג. ובחנה יש דרשא מיוחדת בגמרא.
והציוי הוא כנראה הפסוק דפ' לך, זאת בריתי אשר תשמרו ביני וביניכם ובין זרעך אחריך המול לכם כל זכר, וכנראה אל זה כיון רש"י בשבת קל"ב ב' בזה"ל, והא דאביו מצוה עליו למול נפקא לן מהמול לכם כל זכר, עכ"ל, ומצויין לקדושין כ"ט א', היא הסוגיא מדרשא שלפנינו, ובאמת לא נמצא כאן רמז לפסוק זה רק ע"פ הבאור שכתבנו, דזה כלול בלשון כאשר צוה אותו אלהים, ודו"ק.
ואע"פ דכתיב (ס"פ לך) ובן שמונת ימים ימול לכם כל זכר לדורותיכם, אך משם אין הכרח שהחיוב על האב, דאפשר על הב"ד ועל כל איש מישראל מדין ערבות.
נראה בטעם הראי', משום דאל"ה לא הי' הקב"ה מרשה לאברהם לשמוע בקולה בלא גבול וקצבה, וע' משכ"ל ס"פ נח בפ' ואבי יסכה.
וע"ל בפ' לך בפ' את בריתי הפר לענין חיוב בני קטורה במילה.
ועיין בערכין ט"ז ב', א"ר יוחנן בן נורי, הרבה פעמים לקה עקיבא על ידי שהייתי קובל עליו וכו', וכש"כ שהוספתי בו אהבה לקיים מה שנאמר הוכח לחכם ויאהבך, ולפלא שלא הביא מדרשא זו שלפנינו דבתורה כתיבא, ועוד כי כפולה היא לקמן בפ' תולדות גבי יצחק ועבדי אבימלך דכתיב שם וילכו מאתו בשלום ודרשינן שם ג"כ כהאי גונא שהתוכחה מביאה לידי שלום, ואולי מפני שרוצה להביא הוכחה למדת אהבה דזה מפורש רק באותו הפסוק דמשלי. ועי' בספרי ריש דברים, ובהגהות הגר"א שם.
עיין בדרשא הבאה ומש"כ שם.
נראה דדריש כן משום דקשה לי' מה שייכות קריאת ה' לנטיעת אשל, אבל לפי הדרשא ויקריא שייך שפיר, דריש לקיש לשיטתי' בדרשא הקודמת שעשה פרדס ונטע בו כל מיני מגדים כדי שיתאספו אליו המון רב, ויהי' לו מקום וסבה לקרוא בשם ה' ולהודיע אלהותו בעולם, אשר כנודע אך זה היתה מטרתו וחפצו של אברהם אבינו כל ימיו, וכמבואר בר"פ לך בפ' ואת הנפש אשר עשו יעו"ש.
גם הדורש הזה מדייק הלשון אחר כמש"כ בריש אות הקודם. ומה דלא ניחא לי' בדרשא הקודמת דאחר דבריו של שטן, י"ל דקשה לי' דאם אחר טענת השטן על שעשה סעודה ביום הגמל את יצחק וכו', ולפי הפשט צריך לומר דטען זה מיד אחר הסעודה, וזה קשה מאוד, שהרי כנודע החשבון הי' יצחק בשעת העקדה בן ל"ז שנה, כפירש"י בר"פ תולדות, ובשעת הגמלו דהיינו בשעת הסעודה, הי' בן שתי שנים, וא"כ איך יתכן שטענה הבאה בשביל הסעודה תתעורר לאחר ל"ה שנה, ולכן דרש ר' לוי אחר טענת ישמעאל ליצחק, שאז הי' יצחק סמוך לארבעים שנה, ושייך וכוח וחקירה בטענה נכבדה כזו.
ואע"פ דעיקר הדבר והעלהו לעולה אמר לו אחר כל הפרטים האלה ומקודם לא ידע עוד את כל תוכן הענין, ולא הי' לו מה להתרגש עוד, צ"ל ע"פ הדרשא הקודמת קח נא אין נא אלא לשון בקשה שאמר לו הקב"ה עמוד לי בנסיון זה, וא"כ כבר ידע שעל דבר נסיון הוא נדרש, אע"פ שלא ידע עוד בפרטיות.
עיין מש"כ לעיל בפסוק וימל אברהם את יצחק בנו כאשר צוה אותו אלהים, דלפי המתבאר בסוגיא דקדושין כ"ט א' הוי ענין הזירוז במילה מצוה ממש מדאורייתא ולכל ישראל, וצ"ע קצת הלשון שזריזים מקדימים. ובס' רה"ז העיר למה לא הביאו בגמרא לענין זירוז במצות מפסוק דפ' בא ושמרתם את המצות ודרשינן בגמרא ומכילתא מצוה הבאה לידך אל תחמיצנה, יעו"ש, ולי נראה דהתם הוא בתורת צווי והגמרא רוצה להביא ראי' שזריזים מחבתם את המצות מקדימים מעצמם אף שלא נצטוו, ועל זה תכון הראי' מאברהם. ומה שנוגע לפרטי דין זירוז במצות נבאר אי"ה בפ' בא בפסוק ושמרתם את המצות (י"ב י"ז).
פירש"י שיצא בבוקר ולא קודם אור היום, ואע"פ שלא הי' יחידי וכש"כ כשהוא יחידי, והתוס' כפי הנראה לא נראה להם פי' זה, ולכן פירשו שאין כונת הגמרא לפסוק זה אלא לפסוק וישכם אברהם אל המקום אשר עמד שם (לעיל י"ט כ"ז), דשם הי' יחידי, יעו"ש.
ר"ל מאהבת אברהם להקב"ה בטל בעצמו את כבודו וגדולתו שחבש בעצמו את החמור, וכן קיי"ל שנאה מבטלת שורה של גדולה, ויתבאר זה לפנינו בפ' בלק בענין דכתיב בבלעם ויחבש את אתונו.
כלומר אין לו יחוס אבות. ונ"מ לענין עבד שנשתחרר והיו לו בנים בהיותו עבד אינו יוצא מצות פו"ר בבנים שהיו לו בעבדותו.
איירי בשפחה שטבלה לשם עבדות, וכתב מהרש"א דנקט שפחה לרבותא, דאלו עבד שנתגייר יש לו זכות המילה, משא"כ שפחה, עכ"ל, ודריש עם כמו עם בפת"ח העי"ן. ובעיקר טעם הדרשא עם הדומה לחמור עיין מש"כ באות הקודם.
נ"מ בזה, שאם ילדה ולד לישראל הוי הולד כמותה ומתייחס אחריה, ולכן מי שיש לו בן משפחה אינו פוטר את אשתו מלהזקק ליבום, מפני שאינו נחשב לבנו, וכן מי שיש לו אח הנולד לאביו מן השפחה אינו נחשב לאחיו שיזקק את אשתו ליבום ואינו נחשב כאחיו ליורשו ולהטמא לו וכדומה, ויתבאר מזה אי"ה בפ' משפטים בפסוק האשה וילדיה תהיה לאדוניה, ובפ' ואתחנן בפסוק כי יסיר את בנך (ז' ד'), ואיירי כאן בשפחה שטבלה לשם עבדות. ועיקר טעם הדרשא עם הדומה לחמור עיין מש"כ לעיל אות י"א.
ר"ל לא כמו בנגח ישראלית דפטור מדמי ולדות משום דלא חייבה תורה דמי ולדות כי אם באדם דדרשינן וכי ינצו אנשים – אנשים ולא שורים, כפי שיתבאר לפנינו במקומו בפ' משפטים.
טעם דרשא זו עיין מש"כ לעיל אות י"א.
ענין כריתת הברית הוא שלפעמים יבטא האדם בשפתיו דבר העתיד להיות ולא לבו, והוא ע"ד מ"ש לעולם אל יפתח אדם פיו לשטן ואשמעינן כאן דגם לטובה ג"כ מתקיים לפעמים מוצא שפתי האדם אף שלא בכונת הלב.
כלומר, וכי הי' לאוהבך לנסותך בדבר שתלאה אותך ותכרית את זרעך בעוד שאת רצית והחיית לו כל באי עולם בדבריך ועתה הנה בא להלאותך ולבהלך.
הענין אינו מבואר, כי היתכן שידע אברהם שמאמר זה ואין יצחק לעולה הוא אמת, דא"כ אזיל לי' כל ענין הנסיון, ועיין בחא"ג. וקצת י"ל דלא רצה אברהם שיוסיף השטן להאריך עמו בדברים ורצה לפטרו מלפניו, אמר לו כאדם האומר לחבירו לשוא תחבל דבריך, כי לו יהא אפילו שאמת תדבר ג"כ לא אשמע לך וכדרך הבדאים, ולכן אין לך מה לבא עמי בדברים.
דריש ויקח דבר הנלקח מיד ליד כמו מאכלת, ולאפוקי דבר המחובר כמו צפורן שלו או האוחז ביד אדם ומעביר על הצואר בצפורן אותו האיש, ועיין בחדושי רע"א ליו"ד סי' ו' ס"ב.
לפי פשטות הענין הוי הכונה הראי' שלשון חבה הוא מכפילת השם אברהם אברהם, אבל צריך הסבר איזה הרגש חבה יש בזה. ואמנם יתבאר ע"פ הרגיל ונוהג שבעולם דכשצריך אדם לדבר עם חבירו קורא אותו פעם אחת בשמו, והיינו שמזמינו לדבר, ומדבר עמו מה שצריך לו, משא"כ באב ואם כשמדברים עם בנם האהוב והחביב להם ביותר יקראוהו בשמו אף כשאינם צריכים לזה, יען כי מתענגים הם בזה גופא שקוראים לו בשמו. וגם כאן קרא לו הקב"ה בשמו שתי פעמים מפני כי כאב את בנו ירצהו וכמש"כ (ישעיהו מ״א:ח׳) זרע אברהם אוהבי. ובחדושי אגדות פרשנו בזה עוד דברי אגדה, וכאן די בזה.
עיין מבאור ענין זה בעקרים פרק י"ד.
עיין מש"כ בדרשא הקודמת. ונראה טעם השייכות וההשתוות מאברהם לעובדיה, משום דשניהם היו גרי צדק, וכ"מ במ"ר נשא ספ"ח דהתוארים יראי ה' נתייחסו ביחוד להם מפני שהיו גרים, וכמ"ש שם יאמרו נא יראי ה' אלו אברהם ועובדיה, וכעין זה צ"ל בענין ערך היחס שבין אברהם לאיוב [בדרשא הקודמת] מפני ששניהם חקרו באחדות ה' והשגחתו ועמדו על נקודת האמת וקדשו שמו הגדול יתברך.
נראה כונת השאלה, דמדייק דבשלמא אם הי' הקרבן הקודם ג"כ איל הי' שייך לומר על זה איל אחר, אבל מכיון שמקודם הי' יצחק לקרבן, הו"ל לומר כאן והנה איל. ומהו אחר.
ועוד מסיים בירושלמי, כל אותו היום הי' אברהם רואה את האיל נאחז באילן זה וניתר ויוצא, נאחז בחורש וניתר ויוצא, נאחז בסבך וניתר ויוצא, אמר לי' הקב"ה לאברהם, כך עתידים בניך, נאחזים בעונות ומסתבכים במלכיות, מבבל למדי וממדי ליון ומיון לאדום וסופן להגאל בקרניו של איל הזה שנאמר וה' אלהים בשופר יתקע, וכל זה הוא ע"ד דרש אגדי ע"פ מ"ש מעשה אבות סימן לבנים.
ור"ל שהראה לו ענין ביהמ"ק שיהי' בנוי וחרב ובנוי לעתיד לבא, ומסמיך זה על הלשון ויקרא אברהם שם המקום ההוא ה' יראה ע"ש הכתוב שלש פעמים בשנה יראה וגו' את פני ה', דקאי על הראיון בביהמ"ק, ולשון אשר יאמר היום בהר ה' – על שם הכתוב על הר ציון ששמם (איכה ה׳:י״ח), ולשון ה' יראה – על הבנותו מחדש, ע"ש הכתוב כי בנה ה' ציון נראה בכבודו (תהילים ק״ב:י״ז). וטעם המראה הזאת וענינה בכלל י"ל שהוא כדי שיהי' אברהם חזק בבטחונו שלא יעזוב הקב"ה את בניו בכל זמן אף לאחר חורבן ביהמ"ק שהוא המקום הנועד להשראת השכינה. ובזה יתבאר מה שהראה לו רק הבנין הראשון והשלישי שלעתיד לבא ולא חש להראות לו גם בנין בית שני, יען כי להתכלית המכוון די בהמראות מתחלה ומסוף, ודו"ק.
בענין המגפה שהי' בימי דוד במנותו את ישראל כתוב זה.
ר"ל ראה הקב"ה את הזכות שביקש דוד לבטת ביהמ"ק כמבואר בענינו, ולכן נחם מלהשחית. ונקרא ביהמ"ק בשם התאר יראה ע"ש לשון הכתוב שלוש פעמים בשנה יראה כל זכורך את פני ה' דקאי על הראיון בביהמ"ק כנודע וכמש"כ בדרשא הקודמת יעו"ש.
וצ"ל דנקרא המקום ע"ש העתיד. וע' בכתובות י' ב' חקרה הגמרא אם כתב קרא ע"ש העתיד, והי' יכול להביא ראי' מכאן. ובתורה אור ציין פסוק זה לפרשה וישלח (ל"ה), ועיין בסוטה י"ג א', אבל ממ"ר מבואר שהמכוון לפסוק זה.
לפנינו הגירסא בגמרא שנאמר ויקם אברהם מעל פני מתו ואומר ואקברה מתי מלפני וגירסא זו תמוה מאד, דמאי ראי' מייתי מן ויקם אברהם, הא אדרבה היא ראי' לסתור, שהרי אותה שעה שקם היתה לפניו. ובש"ס כת"י (עי' ד"ס) חסרה הראי' מהפסוק ויקם אברהם מעל פני מתו, ורק בלשון זה שנאמר ואקברה מתי מלפני אטו ההיא שעתא קמיה הואי רמיא, אלא כיון שמוטל עליו וכו', ושמחתי על מציאות גירסא זו המאירת עינים, וכדי לקיים במקצת הגירסא שלפנינו נראה דצ"ל בגמרא כמו שהוא לפנינו בילקוט, שנאמר ואקברה מתי מלפני אטו ההיא שעתא קמי' הואי רמיא והכתיב ויקם אברהם מעל פני מתו אלא וכו', ונראה מזה שבגמרא נשתרבבו המלות והענינים, ועיין בזה.
כמבואר לפנינו לעיל בדרשא בפסוק ב'.
ושניהם מפרשי דמכפלה הוא תאר למערה ואינו שם מקום, ולפי"ז צ"ל דמש"כ בסמוך פסוק י"ז ויקם שדה עפרון אשר במכפלה, וכן בפ' ויחי במערה אשר בשדה המכפלה – קצור לשון הוא, והמכוון ממנו – השדה אשר בשדה המכפלה, וכן במערת המכפלה אשר בשדה עפרון, ועיין ברשב"ם ורמב"ן.
מוסב על מ"ש בקדושין כ"ו א' נכסים שיש להם אחריות נקנים בכסף ובשטר, ומפרש בגמרא בשטר כיצד, כתב לו שדי מכורה לך שדי נתונה לך הרי זו מכורה ונתונה, וזה הוא שטר קנין, ר"ל בזה שכותב לו מכורה בזה הוא מקנה לו, והנה לפי"ז הי' אפשר לומר דאם הי' כותב בשטר ומכרתי או נתתי שדה זו, בלשון עבר, אין זה שטר קנין אלא שטר ראיה בעלמא, כלומר, לראי' שמכר לו באיזה קנין אחר מהקנינים הנקנים, וא"כ דרוש איפה לדעת מהות הקנין במה שהקנה לו – על זה אמר הר"ן דשטרי דידן שאצלנו אין נוהגין לכתוב שטרי ראי' רק שטרי קנין לא איכפת לן במה שכתוב בלשון עבר, דמצינו כיוצא בזה בפסוק שלפנינו נתתי כסף השדה שפירושו הנני נותן כעת, כדמוכח מענינא דקרא, ואע"פ שכתוב בלשון עבר, ולכן גם אם כתב השטר בלשון עבר ומכרתי או נתתי הוי הכונה הנני מוכר, הנני נותן, וכמו שכותב שדי מכורה ונתונה. זה הוא באור הענין בכלל. ועיין בחו"מ סי' ס"א ואין להאריך כאן.
ר"ל סתם קיחה דכתיב בקנינים הוי אותה קיחה בכסף, וכמו בפ' תצא כי יקח איש אשה, למדין אנו משם דאשה נקנית בכסף, ויתבאר אי"ה ענין זה לפנינו במקומו בפסוק הנזכר.
דאיכא דוכתי דקרי לתקלי קנטרי והם שקלים היותר גדולים שבכל שקל מאה סלעים, כ"כ בתרגום ירושלמי בפ' תרומה בפסוק ככר זהב, ובלשון רומי הוא שם מאה, ובלע"ז סענט"י הוא מספר מאה.
ר"ל כל שקל כסף האמור בתורה סתם הוא סלע [ד' דנרין].
עיין מש"כ בדרשא הקודמת. ובירושלמי קדושין פ"א ה"ג איתא בענין זה חוץ משקלי עפרון דהוי קנטרין, מאי טעמא, דכתיב בכסף מלא יתננו לי.
ר"ל המוכר את השדה סתם לא מכר את האילנות הגדולות וחשובות שהם בעצמם ידועים למי הם ולא בטלו אגב שדה.
ר"ל שחשובות הן בפני עצמן, והבאור הוא, דעפרון מכר לו את השדה בסתמא, כדכתיב נתתי כסף השדה, וקמהדר לי' עפרון ארץ ארבע מאות וגו', ואפ"ה קנה אברהם כל האילנות כדכתיב ויקם שדה עפרון וכל העץ אשר בכל גבולו סביב ע"י קנית השדה סתם קנה גם את כל האילנות, והאי אשר בכל גבולו קרא יתירא הוא, דמצי למכתב וכל העץ אשר בשדה דהיינו בתוך גבולי השדה, ולמדרש אתא, מי שצריך לגבול אותן אילנות קנה שצריכין להיות להו גבול סביב שלא יערער אדם עליהן לומר בתוך שלי נטועים ושלי הם דהיינו כגון אילנות דקין שאין להם שם והדבר שכוח מי נטעם, לפיכך צריך לעשות להם גבול סביב, אבל כל חרוב המורכב וסדן השקמה גדולים הם וחשובים ואוושי מילתייהו וידוע של מי הן ובקרקע של מי הן נטועין ואין צריכין גבול, הלכך אינן בכלל השדה שמכר לו.
וכ"ה אומר (תהילים צ״ב:ט״ו) עוד ינובון בשיבה, ונסמך על הדרשא דלעיל דאברהם אבינו הי' זקן ויושב בישיבה ומרביץ תורה ברבים, יעו"ש, וע"ע לפנינו לעיל בפ' לך בפסוק ואברם כבד מאד במקנה וגו' מה ששייך לדרשא זו.
מקודם לזה אמר, כל אדם שיש בו גסות הרוח לסוף מתמעט [מחשיבותו] שנאמר (איוב כ״ד:כ״ד) רומו מעט, כיון שרומו – מתמעט, ועל זה מוסיף כאן ואם חוזר בו נאסף בזמנו כאברהם אבינו שנאמר והומכו בכל, כלומר, שאם חזר ונעשה עניו שממיך את עצמו יקפצון מן העולם, ימותו מות ישרים כאותן שכתוב בהן כל. ויתכן דדריש יקפצון כמו יקבצון בחלוף פ"א בבי"ת מפני שמוצא שתיהן מן השפתים וכמו בקע – פקע, הפקר – הבקר, ופעל קבץ הוא נרדף עם פעל אסף וקבר כמו לא תאסף ולא תקבץ (יחזקאל כ"ט, ה), מצרים תקבצם מף תקברם (הושע ט, ו) והוא מלשון וענין מיתה וקבורה.
באברהם כתיב כאן בכל, וביצחק כתיב (פ' תולדות) ואוכל מכל, וביעקב כתיב (פ' וישלח) וכי יש לי כל.
ענין האצטגנינות הוא החכמה והידיעה במחזה ומשטר הכוכבים וכמבואר לפנינו לעיל בפ' לך בפ' ויוצא אותו החוצה.
וכתבו התוס' אע"פ שאמרו בב"מ פ"ז א' עד יעקב לא הוי חולשה – היינו חולי של מיתה.
עיין מענין דרשא זו לקמן ס"פ זו בפ' ויקברו אותו יצחק וישמעאל ובר"פ תולדות בפסוק ויבא עשו מן השדה.
כלומר לא חסר שום טובה וגם מטובת עוה"ב, ומבואר דגם לא שלט בו יצה"ר, דאם שלט הי' מתגבר עליו והי' מצטער על אשר לא יכול למלאות מה שמסיתו, והי' בזה חסר טובה, וגם מלאך המות לא שלט בו קודם מיתה כיון דגורם יסורי מיתה, אלא מת מיתת נשיקה שהיא קלה ונוחה. והעדר השליטה של רמה ותולעה אף דהוא לאחר מיתה יתבאר ע"פ מ"ש בע"ז כ' ב' דקודם מיתת האדם מלאך המות זורק בו טפה, ממנה מת, ממנה מסריח וכו', וממילא ממנה גם יש לו רמה ותולעה שדרכן לקנן בגוף סרוח, ולכן מכיון שאברהם מת ע"פ ה' ולא ע"י מלה"מ ממילא לא נזרקה בו הטפה של מרה וא"כ לא נתקלקל גופו וממילא לא שלט בו רמה ותולעה. וע"ע לקמן בפ' תולדות בפ' ואוכל מכל ובפ' וישלח בפסוק יש לי כל שגם ליצחק וליעקב היו הזכיות האלה, ובגמרא חשיב עוד.
עיין מש"כ לעיל פ' לך בפסוק הוא דמשק אליעזר ולעיל בפסוק הקודם אות א'. מענין תורת אברהם.
ואי אפשר שיהיו שלו ממש, דהא כתב אברהם כל אשר לו ליצחק, כמבואר בס"פ זו, אלא ודאי הי' רק אפוטרופוס וזה הוי לשון אפטרופסות. ועיין בשו"ת פנים מאירות ח"א סי' כ"ט דעיקר דבר העמדת אפוטרופס ותוקף קניניו ומכירותיו הוי רק מדרבנן, וצ"ע שהרי כאן משמע דיש סמך לענין זה בתורה, וכ"מ מדרשא פ' קרח כן תרימו גם אתם למעט אפוטרופסין, משמע דרק לתרומה מיעטה התורה ולכל דבר הוי כח ודין אפוטרופוס מה"ת, ודוחק לחלק בין אפוטרופוס ליתומים ואפוטרופוס לגדולים, וכ"מ בקדושין מ"ב א' מניין ליתומים שבאו לחלק בנכסי אביהן שב"ד מעמידין להם אפוטרופוס שנאמר ונשיא אחד למטה וכו', הרי דיליף לדין אפוטרופוס מה"ת, וצ"ע, וע' מש"כ בפ' קרח שם.
קצת צ"ע שלא הביא הפסוק הקודם דפ' לך שאמר אברהם הרימותי ידי וגו' אל עליון קונה שמים וארץ, ובאמת בגמרא סוטה ד' ב' אמרו לענין דאיירי שם אפילו הקנהו להקב"ה שמים וארץ כאברהם אבינו דכתיב בי' קונה שמים וארץ, ואולי משום דלא כתיב התם ענין אלהות שהוא ענין מלכות שעל זה תכון עיקר דרשא זו.
ר"ל בכל מקום דכתיב בתולה היא נערה ולא קטנה ולא בוגרת, וכמו לענין כהן גדול דכתיב בי' כי אם בתולה מעמיו יקח, אסור לישא בוגרת.
ר"ל דצ"ל כדי גמיאה באל"ף ולא בעי"ן, והוא הדין דהי' יכול להביא מאיוב ל"ט ברעש ורוגז יגמא ארץ, אך הראי' מכאן היא יותר חזקה דגבי שתיה כתיב. ושיעור כדי גמיאה הוא מלא לוגמיו.
ר"ל דצריך לומר שם ומלכות. וכתב הרוקח אע"פ דאין מלכות בברכה זו אך זה הוא מפני שעוד לא הודיע הקב"ה מלכותו, אבל התוס' בברכות י"ג ב' כתבו דאלהי אברהם היינו מלכות.
יתכן דדריש הלשון ואנכי פניתי הבית, דעל הרוב יונח לשון פנוי על הסרת המכשול או הסקול וכבוד המקום, כמו סלו סלו פנו דרך הרימו מכשול (ישעיהו נ״ז:י״ד), ומפרש כאן דהלשון פניתי יונח גם על ומקום לגמלים, והיינו שהסיר כל המכשולים המונעים לכניסת כל הכבודה של אברהם אבינו, וקרוב לענין זה איתא בחולין ז' ב' בחמורו של ר' פינחס בן יאיר שלא רצה לאכול מן הטבל, יעו"ש ובדרשא הבאה.
היינו מוסרי הצואר שעד כה הי' סוגר את פיהם שלא ירעו בדרך בשדות אחרים. ומסיים בירושלמי, רב הונא ור' ירמי' שאלו לר' חייא, לא היו גמליו של אברהם אבינו דומין לחמורו של ר' פינחס בן יאיר, ופי' הרמב"ן בנמוקיו שהיא תמי' קיימת ובא לסתור דברי האומר שיצאו זמומין, יען שא"כ תהי' החסידות יותר גדולה בביתו של ר' פינחס בן יאיר מאשר בביתו של אברהם אבינו, וכ"פ הרשב"ם. ועיין בדרשא הקודמת.
הרי דמעצמו פתח בתואר עבדותו, והתועלת בזה י"ל להציל את חבירו מעון שלא יקראנו הוא בדבר הגנאי ויענש על הלבנת פנים. והגר"א כתב דמכאן רמז למ"ש ברע"מ פ' בא שיש לאדם להתודות על חטאיו כדי שלא יתן פ"פ לאחרים.
אינו מבואר לכאורה מאי קמ"ל בזה, אמנם כנראה בא המאמר הזה בגמרא כאן בקצור, ובמלואו נמצא במדרש שוח"ט מזמור נ"ט בזה"ל, בוא וראה כמה קשה הוא הזיווג, שמן התורה ומן הנביאים ומן הכתובים [מבואר] שהקב"ה מייחד שמו על הזיווג, בתורה כתיב ויען לבן ובתואל ויאמרו מה' יצא הדבר ובנביאים כתיב (שופטים י״ד:ד׳) ואביו ואמו לא ידעו כי מה' היא, ובכתובים כתיב (משלי י"ע) ומה' אשה משכלת, מכאן שייחד הקב"ה שמו על הזיווג, ע"כ, הרי דעיקר כונת הראי' ענין יחוד השם, ונראה הבאור בזה ע"פ מ"ד בויק"ר פ' ח' ובתנחומא תשא סי' ה' שמאז ברא הקב"ה את העולם עוסק לזווג זיווגים וכמש"כ אלהים מושיב יחידים ביתה וכו', והיינו מפני שענין קשה ונכבד הוא, והיינו שמייחד שמו על הזיווג, כלומר שאין עניני זיווגים באים במקרה רק בהשגחה מן השמים.
ר"ל לאחר האירוסין נותנין לה זמן י"ב חודש להכין עצמה בתכשיטין ובגדים עד שתכנס לחופה. וקצת צ"ע שלא סמכו על ענין זה הפסוק דאסתר מקץ היות לה כדת הנשים י"ב חודש כי כן ימלאו ימי מרוקיהן, וי"ל דבמלך שאני.
ר"ל תיבות שהם באים רק לעטור ותפארת הלשון, הם בכ"ז מעקרי התורה, כי כן נמסרו למשה מסיני, וכמו הכא דהי' אפשר לכתוב ותלך, והמלה אחר נכתבה רק לתפארת הלשון, ונ"מ שאסור לשנות או להשמיט מתיבות כאלה כל שהוא כמו כל יתר דברי התורה.
בפ' מצורע כתיב בזב וכל המרכב אשר ירכב ובזבה כתיב על הכלי אשר היא יושבת עליו, ואע"פ דהמרכב ומושב שוין בשניהם, אך אינו נאות להזכיר רכיבה באשה.
שהגמל גבוה הוא ויראה שלא תפול, לכן אורחא דאשה לרכוב כדי שתוכל להחזיק בו היטב.
פירש בערוך ערך תכל, ששים ואחד מכאובים באים לאיש ששומע קול אכילה שאדם אוכל והוא אינו אוכל.
ובמ"ר כאן ס"פ ס' איתא, למדך תורה דרך ארץ מאברהם שאם יש לאדם בנים גדולים ישיאן תחלה ואח"כ ישא הוא אשה וכמש"כ ויביאה יצחק האהלה ואח"כ ויוסף אברהם ויקח אשה, אבל בתוספתא פ"ו דבכורות איתא הוא לישא ובנו לישא הוא קודם לבנו, וצ"ל דתוספתא איירי שעדיין לא קיים פו"ר כגון שאין לו אלא בן אחד או בת אחת, והמ"ר איירי כשכבר קיים.
ר"ל דאת שניהם יחס הכתוב לאברהם וארץ כנען הבטיח הקב"ה לאברהם ולזרעו, וצ"ע שלא השיבו להם מן כי ביצחק יקרא לך זרע, ואולי היו משיבים כי הירושה נמשכת אחר תולדה טבעית ולא אחר התולדה היחוסית.
אגטין הוא כתב הפרידה בין חלקי יצחק וישמעאל. ובני קטורה. ועיין בתוס' ריש גיטין ב' א' חקרו במקור שם גט אשה וכתבו טעמים רמזים, ולפי המבואר כאן י"ל בפשיטות דהוא קיצור משם אגטין המורה על כתב הפרידה.
דאין לומר מתנות ממש, דהא כתיב ויתן את כל אשר לו ליצחק, ולא נתבאר ענין שם הטומאה, ואפשר לומר ע"פ המבואר בספרי פ' עקב שמימי אנוש החלו לקרוא לע"ז בשם ה', ורצה אברהם למנוע כעור זה מסר להם שמות הטומאה שיקראו בהם לעבודת כוכבים שלהם ויחדלו לקראם בשם ה', ועיין בפירש"י בפסוק זה.
כלומר הנהיגו לפניו, שחלק לו כבוד.
ואין לומר דחשיב להו דרך חכמתם כמו בבני נח (עיין ס"פ בראשית), דהא בקבורת יצחק כתיב (ס"פ וישלח) ויקברו אותו עשו ויעקב, הרי דחשיב להו לפי שנותיהם. וע"ע לעיל בריש פרשה הקודמת בפסוק וה' ברך את אברהם בכל מבואר עוד דרשא שעשה ישמעאל תשובה.
ומקודם היו אומרים שמאבימלך נתעברה בעת שלקחה אליו. וע"ע מש"כ השייך לדרשא זו לעיל בפ' וירא בפסוק היניקה בנים שרה.
ר"ל למה הוציא הכתוב ענין התפלה כאן בלשון עתר, ועתר הוא כלי כעין רחת המהפך את התבואה בגורן.
ענין מדת הרגזנות בזה נראה דהוא כנוי לשנוי הטבע ששינה הקב"ה ביצחק ורבקה שהיו מטבעם עקורים ואינם ראויים להוליד, ודבר שנוי הטבע אין עושה הקב"ה כביכול ברצון, וכמ"ש בשבת נ"ג ב' לחד לישנא כמה גרוע אדם זה שנשתנו עליו סדרי בראשית.
יתכן דמדייק מדכתיב מקודם מעשה התפלה ואח"כ הסבה, ולפי הפשט הי' צ"ל מקודם ותהי רבקה עקרה ויעתר יצחק, אלא בא לרמז שהתפלה היא סבת העקרות, והיינו שהכין הקב"ה סבה כדי שיתפללו.
אפשר שדריש כן משום דע"פ רוב מצינו שלשון דרישה הוא מרחוק ולשון שאלה הוא בקרוב, ולכן מצינו בדוד המלך כתיב וישאל דוד באלהים ולא וידרוש, ומדלא כתיב כאן ותלך לשאול דריש שדרשתהו מרחוק והיינו ע"י אמצעי וכמבואר במדרשים שהלכה לבית מדרשו של שם ועבר ושם שאלה, ולכן היתה התשובה ג"כ ע"י אותו הנשאל, והיינו ע"י מתורגמן. ובירושלמי מוסיף כאן לא מצינו שדבר הקב"ה עם אשה אלא עם שרה בלבד, וע"ל בפ' בראשית בפ' אל האשה אמר ובפ' וירא בפ' ויאמר לא כי צחקת.
לפנינו בגמרא כאן ובברכות נ"ז ב' הגירסא אל תקרא גוים אלא גיים, והעיר הגרי"ב בגה"ש בברכות דבכל הספרים אצלנו הכתיב גיים והקרי גוים, וקשה איך אמרו בגמרא להיפך, יעו"ש, ולפלא שלא העיר שבילקוט הגירסא אל תקרא גיים אלא גאים, וכ"מ בש"ס כת"י, ועיין בחולין צ"ב א' אלו שני שרי גאים וכו', ולדעתי אין ספק שכך צ"ל בגמרא כאן. וטעם הקריאה הזאת הוא משום דיו"ד מתחלף באל"ף, וכמו היימין – האמין, ילפא – אילפא, כייב – כאב, שייב שאב, ודיין – ודאין [וע' מבוא הירושלמי לר"ז פרנקיל, ח'], והרבה דרשות ורמזים כאלה בגמרא. ועוד נבאר מענין עיקר דרשא זו באות הבא.
נראה באור כלל הדרשא ע"פ המבואר בכ"מ בגמרא דכל מקום שנאמר שני מורה על השתוות הפרטים זל"ז, וטעם דבר זה הוא משום דאם אין זה בא לדרשא ל"ל לכתוב שני, תיפוק לי' דמעוט רבים שנים, וכה דרשינן ביומא ס"ב ב' שני שעירי עזים ושתי צפרי מצורע, מה ת"ל שני, שתי, שיהיו שוים בקומה ובמראה וכו', ובתו"כ פ' אמור לחם תנופה שתים – שתהיינה שוות, ובקדושין ס"ח ב' כי תהיין לאיש שתי נשים שתהיינה מעם אחד, והרבה כהנה. ולפי"ז הכא דכתיב שני גיים [ודרשינן גאים] מורה על השתוותם, ואם קאי בפשיטות על יעקב ועשו, זה אי אפשר, שהרי ידוע העדר השתוותם זל"ז בכל פרט, ולכן הקדים לדרוש אל תקרא גיים אלא גאים, ואח"כ מוצא ענין אחד בשני אנשים גדולי המעלה הבאים זה מיעקב וזה מעשו שנתקיים בהם גדולה בהשתוות זל"ז, אלו רבי ואנטונינוס. והציור שלא פסקה מעל שולחנם צנון וחזרת, הוא ציור על רוחב ההנהגה, כי דבר זה לא תתקיים משנה לשנה רק אצל גדולי העשירים שיש להם נטיעות בייתיות וכדומה.
וכ"ה אומר (יחזקאל כ״ו:ב׳) בבנין צור וחרבן ירושלים, אמלאה החרבה ודרשינן אם מלאה זו חרבה זו ואם חרבה זו מלאה זו, וקסרי היא עיר ביהודה על חוף הים אשר נתמלאה מחרבנה של ירושלים.
אולי מרמז בזה למ"ש בנדה ל' ב' דגם עובר שבמעי אמו משביעין אותו שיהא צדיק, וזה החונף האומר לרשע צדיק אתה הרי מזכה את החייב, וא"כ קשה להם לעמוד בצדקתם כי איך יעשו פעולות צדקה בעוד שהחונף אומר צדק למעשה רשע, וא"כ הוי לדידיה הצדקה לרשעה, ובעשותם צדקה הרי הם כרשעים בעיני הבריות ואיך זה יעמדו בשבועתם.
ר"ל לא רק גדולים שחסרים הלכה זו אלא אף עוברין במעי אמן שאינם חסרים דבר כמ"ש בנדה ל"א ב' מלמדין אותו כל התורה, אפילו הכי מקללין אותו שמחסר טובה מעולם.
ובתחלת הפסוק הזה – כל הגוים נקבצו יחדו ויאספו לאומים מי בהם יגיד זאת, ודרשינן אין זאת אלא תורה כמ"ש וזאת התורה וגו'.
פירש"י וז"ל, מטתו בין צפון לדרום, ראשה ומרגלותיה זה לצפון וזה לדרום, ונראה בעיני משום דשכינה במזרח או במערב, לפיכך נכון להסב דרך תשמישו לרוחות אחרות, עכ"ל. ולכאורה יש להעיר שהרי מצינו שגם בצד צפון שכינה שורה כמש"כ בפ' קרבנות צפונה לפני ה' ועיי"ש במדרשים, ואפשר לומר ע"פ מה שיש להעיר בשייכות אגדה זו לסוגיא זו דאיירי מעניני שמירה ממזיקין בשינה בלילות, והנה איתא בפדר"א פ"ג ועוד מדרשים דבצד צפון הוא מדור לשדין ולרוחות ומזיקין וזועות ובצד דרום שוררים טללי ברכה וגשמי נדבה, ולכן י"ל דבלשון הנותן מטתו מכוין קדושת הזיווג, ומטתו כנוי לאשתו ע"ש הכתוב במשלי כ"ב למה יקח משכבך מתחתיך ע"פ דרשת חז"ל בשבת ל"ב ב' דקאי על אשתו, יעו"ש, ובעלמא הכנוי תשמיש המטה, ור"ל המזדווג בין צפון לדרום ודעתו תקיפה בה' שאינו חושש לרוחות ושדין השוררין בצפון מתברך בבנים חיים וקיימים, ודו"ק. ובזה ניחא עוד מה שאין אנו נזהרין עתה בזה, ע"פ מש"כ התוס' ביומא ע"ד ב' ובכ"מ דבזה"ז אין אנו נזהרין בכמה ענינים כאלה, עיי"ש ואין להאריך עוד.
דריש ע"פ מ"ש בנדרים ל"א א', גדולה מילה שכל המצות שעשה אברהם אבינו לא נקרא תמים עד שמל, שנאמר התהלך לפני והיה תמים, וא"כ אחרי שמתואר יעקב בשם תם – מבואר שנולד מהול.
כפי שיתבאר בדרשא הסמוכה. כמ"ש אותו היום נפטר אברהם אבינו – מבואר עוד בגמרא שבישל יעקב תבשיל של עדשים שהוא מאכל אבלים [מפני טעמים שונים, עיין בגמרא] לנחם את יצחק, ואינו מבואר איפה מרומז זה בפסוק, וי"ל דדייקו חז"ל את הלשון שאמר עשו הלעיטני נא מן האדום האדום הזה, למה לא קרא את התבשיל הזה בשמו העצמי לאמר הלעיטני נא מן העדשים האלה או מן הנזיד הזה, אלא הענין הוא שהי' זה התבשיל חדש לו ולא הי' יודע מה טיבו ונתרגש עליו בכלל ויתארהו האדום האדום הזה, ודרשו חז"ל מה זה היתה הסבה שבישל יעקב נזיד חדש שלא היו רגילים ומכירים, וסמכו שזה הי' תבשיל מיוחד לנחום אבלים מפני שבאותו יום נפטר אברהם אבינו, כמבואר.
ומפרש ואזיל ומסמיך כל פרט עבירה על איזה לשון שבפסוק זה. והנה אע"פ שבכלל יתפרש הפסוק הזה כפשוטו, ואין דרשות אלו אלא רמזים ואסמכתות, בכ"ז כך דרך חז"ל לתלות את הקלקלה במקולקל, כמ"ש בב"ב ק"ט ב', וכמו שבארנו דרך זו של חז"ל בעלי התלמוד לעיל בפ' לך בפ' וישא לוט את עיניו (י"ג י') יעו"ש וצרף לכאן.
בנוסחת הגמרא שלפנינו איתא מקודם כפר בעיקר ואח"כ כפר בתחה"מ, ונראה דט"ס הוא, וצ"ל מקודם הכפירה בתחה"מ, יען דדרשא זו מסמיך על הלשון הנה אנכי הולך למות, והכפירה בעיקר מסמיך על הלשון ולמה זה לי, והלשון הנה אנכי מוקדם בפסוק על הלשון ולמה זה לי, ולכן העתקנו כפי סדר הכתוב, ואח"כ ראיתי שבנוסחת ש"ס כת"י וכן בילקוט הגירסא כמו שהעתקנו, והודיתי לה' על יושר ההשערה.
משמע לי' שכוון לכפור בקיום הנפש הנצחית, משום דאל"ה מה זה שאמר הנה אנכי הולך למות, וכי ס"ד שיחי' לעולם, ועיין מש"כ לעיל אות כ"ז.
נראה דדריש יתור המלה זה דהול"ל ולמה לי בכורה, ובעלמא מבואר דההוראה בלשון זה מורה על ההוראה באצבע על אותו הדבר, וכמו בתענית ל"א א' הקב"ה יושב בגן עדן בתוך הצדיקים וכל אחד מראה עליו באצבע שנאמר ואמר ביום ההוא הנה אלהינו זה, ובסוטה י"א ב' בפסוק המובא כאן זה אלי ואנוהו אמרו שכל אחד על הים הכירהו כביכול להקב"ה ואמרו זה אלי, ובמנחות כ"ט א' שלשה דברים הי' קשה ציורם למשה עד שהראה אותם לו הקב"ה באצבע, ויליף שם מדכתיב באותן הדברים הלשון זה, יעו"ש, ובירושלמי סוטה פ"א ה"י דרשו על הפ' דס"פ ויחי אבל כבד זה למצרים, מלמד שהראו באצבע על ארונו של יעקב, ובמכילתא פ' בא בעבור זה עשה ה' לי – בעבור זה לא אמרתי אלא בשעה שמצה ומרור מונחים לפניך על השלחן, והיינו שיהי' באפשר להראות עליהם באצבע, ויליף כן מלשון בעבור זה. והנה כאן אין לפרש שהראה עשו באצבע על הבכורה, שהרי זה דבר רוחני ואצילי, וגם בכלל המלה זה מיותרת, כמש"כ, ולכן דרשו ע"ד רמז ואסמכתא ע"פ המבואר עוד במנחות נ"ג ב' זה – זה הקב"ה דכתיב זה אלי ואנוהו, וכן בזוהר פ' ויחי רכ"ח א' רוח קודשא אקרי זה דאשתכח תדיר עמי' דבר נש ודרשו שהראה באצבע כלפי מעלה ואמר למה זה לי, והוי המשך ובאור הלשון ולמה זה לי בכורה, כאומר ולמה זה לי, וגם למה לי בכורה, שאלה אחת על שני פרטים, ונמצא כאלה בתנ"ך, ומסמיך זה בגז"ש זה זה לזה אלי ואנוהו דהתם הי' ממש היפך הכפירה, דהיינו הכרה והודאה, כמש"כ, וע"ע מש"כ לעיל אות כ"ז.
עיין מש"כ לעיל בפ' לך (י"ג י"ז) בפסוק קום התהלך בארץ לארכה ולרחבה בדרשא כזו וצרף לכאן.
יתכן דהי' דבר זה לחז"ל בקבלה וסמכוהו על מספר המלה עקב. ובמ"ר ורמב"ם פ"א ה"ג מעבודת כוכבים גירסות שונות בענין אגדה זו.
נראה דר"ל דבשלמא אם נימא שקיים כל התורה שפיר האריך בלשון מצותי ותורותי, להורות זה גופא שקיים כל התורה, וכפי שיתבאר בדרשא הבאה, אבל אם קאי רק על שבע מצות לא הו"ל להאריך ככה בלשונות כפולות, ודי הי' לכתוב וישמור משמרתי וחקותי, והוי קאי משמרתי על השבע מצות שהן בכלל משמרת לישוב וקיום העולם [עיין מזה לפנינו בפ' משפטים בפ' וכי יגוף שור איש את שור רעהו], וחקותי על מילה שהיא מצוה חוקית שלא נבין טעמה [ע' יומא ס"ו ב'].
ובנוסחא ש"ס כת"י הגירסא אחת דברי תורה ואחת דברי סופרים, והיא גירסא יותר רצויה, יען כי עירוב תבשילין הוא מדברי סופרים, כמבואר בביצה ט"ו ב' ברש"י, יעו"ש. ויש מגיהים במקום עירובי תבשילין – עירובי תחומין, ודעתם שסמכו בדרשא זו על המלה עקב מלשון צעד, והיינו שלא יצא באיסור חוץ לתחום, אבל לפי נוסחת ש"ס כת"י הנזכרת וכפי שבארנו יותר נכון הגירסא עירובי תבשילין, יען כי איסור תחומין לדעת רוב הפוסקים הוי מדאורייתא, וי"ל.
ענין הדרש הוא שדרש כעין גז"ש, כי כמו הברכה והרביתי את זרעך לא תבא רק אם עוסק האדם בפו"ר כך ברכת הארץ לא תבא רק אם יעסוק האדם בעבודת האדמה, לכן קם וזרע ושלח לו ה' ברכתו.
כלומר על אחת שבשאר שנים נתברך למאה, והוי מאה פעמים חמש מאות הרי חמשה רבוא, ועיין בתוספתא פ"ו דברכות, ובגמ' כאן החשבון.
ר"ל ולא נתקיים הבאר בידו של יצחק עד שעשה שלום עם אבימלך.
לכאורה הו"ל להביא הפסוק דישעי' נ"ה הוי כל צמא לכו למים דדרשינן בי' (תענית ז' א') אין מים אלא תורה, אך י"ל דניחא לי' להביא פסוק זה ממשלי דכתיב בי' גם לשון מציאה ואיירי בתורה, וגם הכא כתיב לשון מציאה, וימצאו באר מים חיים.
ענין אמירת הפסוק הזה נראה דבכלל צריך אדם לפתור לו חלומו לטובה, יען כי כל החלומות הולכין אחר הפתרון, כמבואר בירושלמי מעש"ש פ"ד ה"ו, ובבבלי ברכות נ"ה ב' הלשון – אחר הפה, והכונה אחר הפתרון. וע' לפנינו לקמן ר"פ מקץ בפ' ויהי כאשר פתר לנו כן היה, ולכן טוב שיפתור לו האדם את חלומו בלשון טוב, וכה מבואר בפ' הרואה כמה ענינים שרואה אדם בחלום ויש בהם נטיות בלשון לרעה ולטובה יתפוס בלשון הנוטה לטובה, וכך יעלה לו, מפני שהחלומות הולכין אחר הפתרון, ובזה הדרשא שלפנינו מבוארת. ובתורה אור ציין כאן הפסוק באר מים חיים לשיר השירים ד', ואין זה נכון, חדא דפסוק שלפנינו הוא מוקדם, וגם הוא בתורה, ועוד שהרי למעלה מזה בגמרא [בדרשא הקודמת] דרשינן מפסוק זה שהרואה באר בחלום הוא חלום טוב, וכן בנוסחא ש"ס כת"י מובא מפורש פסוק זה מתחלתו, ועיין בילקוט.
עיין לעיל בפ' וירא בפ' והוכח אברהם (כ"א כ"ה) ומש"כ שם.
כבר באה דרשא כזו לפנינו לעיל בפ' חיי בפסוק ואברהם זקן ושם פרשנוה ובארנוה די צרכה, וראויים הדברים להצטרף לכאן, ולכאורה צ"ע שמוציא כאן המלה זקן מפשטה והלא כתיב אח"כ ותכהין עיניו מראות, משמע דבזקנה מרוב ימים איירי, וצ"ל דסמיך בדרשא זו על עוד דרשא, והיא דרשא הבאה, דסבת כהוי העינים היתה מפני שהסתכל בעשו ולא מחמת הזקנה, ולכן אפשר לו לפרש הלשון זקן ע"פ הדרשא הידועה אין זקן אלא מי שקנה חכמה, וכמו שבארנו בארוכה לעיל בפ' חיי בפ' ואברהם זקן, יעו"ש וצרף לכאן.
נ"ע בזה לענין ראשית הגז דכתיב (פ' שופפים) ראשית גז צאנך תתן לו, וא"כ הוי גם גז עזים בכלל, אלא דילפינן בדרשה מיוחדת לפטור גם עזים מדכתיב בראשית הגז וראשית גז צאנך תתן לו [לכהן] כי בו בחר ה' לעמוד לשרת (פ' שופטים) ודרשינן דבר הראוי לשירות, כלומר לתכלית בגדי כהונה, ובהם צמר בעינן ואין צמר אלא של רחלים ולא של עזים וכפי שיתבאר אי"ה לפנינו במקומו בפ' שופטים שם.
מפרש הלשון לא רגל מלשון רגן ומענין רכילות, וכן ת"י וירגלו אותה (דברים א', כ"ד) ותרגינו יתה, ויש לפרש כונת כלל הדרשא שלא עלה ברעיונו של יעקב להצדיק נפשו לפני יצחק לכשירגיש בו לומר שע"פ מצות אמו עשה כן, ואף כי היא אמרה לו מפורש עלי קללתך בני, שזה הוי כמו רשות לגלות הדבר לכשיהי' צריך, וזה הוא מפני כי לא רגל על לשונו, ודרש מענין רכילות כמו לא רכל על לשונו
נראה הבאור דקשה לי' הלשון כמתעתע דלא שייך. כאן כלל, דלפי הענין הול"ל והייתי בעיכיו כגנב או כרמאי וכדומה, ולכן דריש ע"ד רמז כמתעתע – כאותו שכתוב בו שעושה מעשה תעתועים דהיינו עובד ע"ז דבזה איירי אותו הפסוק. וענין הדמיון זל"ז הוא משום דכיון דקל בעיניו לשנות בדבורו ממילא לא קשה לו גם לשנות דבורו של הקב"ה לא יהי' לך וגו', וגם שקר בחותמו של הקב"ה שהיא אמת.
רומז למ"ש בזבחים קי"ב ב' דעד שהוקדשו הכהנים לעבודת מקדש בימי משה היו הבכורים עובדים בקדשים, ולכן הי' להבכורים בגדים מיוחדים לעבודת קודש כמו שהיו לכהנים בשעתם, וכן היו לעשו שהי' בכור בגדים מיוחדים לתכלית זו, ונקראו בשם החבה והכבוד – החמודות, ומדייק כל זה מיתור הלשון בנה הגדול שאינו שייך כאן לענין זה, כי האם אין אנו יודעין שעשו הוא בנה הגדול, אלא מרמז שמפני שהי' בנה הגדול, דהיינו בכור, היו לו בגדים לתכלית עבודת הקודש כמבואר, ומה שלא כנהו הכתוב מפורש הבכור י"ל מפני שמכר בכורתו, ורק לא שמר מכירתו והניח בגדיו אלה אצלו.
פירש"י שראה יצחק בנבואה את נפילת ביתר, וקצת צ"ע במ"ש זה אספסיינוס, בעוד שכנודע היה הוא בעת חרבן ירושלים, וחרבן ביתר הי' נ"ב שנים אחר חרבן ירושלים, וראיתי להגר"ץ חיות שהגיה זה אנדריינוס, וצ"ע.
ר"ל סימן הוא לבני יעקב ועשו שזה יסתייע בתפלותיו דהיינו בקולו, כמו שיעקב דבר עם יצחק בלשון רכה כמבואר במדרשים, ועשו יסתייע בידו.
כפי שנתבאר בדרשה הקודמת.
זה הובא בגמרא בענין הוכוח של אותו צדוקי שאמר לרב כהנא, אמריתו נדה שרי ליחודי בהדי גברא, אפשר אש בנעורת ואינה מהבהבת, ואמר לי' רב כהנא, התורה העידה לנו סוגה בשושנים (שה"ש ז' ) שאפילו סוגה של שושנים לא יפרצו בה פרצות, ור"ל אפילו גדורים בהבדלה מועטת הם ג"כ נפרדין מעבירה ולא יפרצו הגדר ואין צריכין הבדלה גסה כגדר אבנים, ועל זה מוסיף ר' זירא להביא ראי' מפ' זה דאפי' הבוגדים ראויים לברכה מפני שמריחים ביראת ה', כמש"כ ויברכהו ויאמר וגו'. וכונת הראי' לכאן דכל אדם מישראל עלול להתגבר על יצרו במקום איסור, והמפרשים לא בארו מאומה דרשה זו, ועי' בתוס' ולפי מש"כ הענין מבואר. ומה שראה הדורש בכלל להוציא הפסוק מפשטיה, י"ל דקשה לי' קושית המדרש, והלא אין ריח רע יותר משטף העזים [שמהם היו הבגדים], ולכן מצא מקום להסמיך דרשתו ע"ד רמז ואסמכתא. ובמ"ר מתרץ שנכנס עמו ריח גן עדן.
תוכן דרשא זו מתבאר בתרגום יב"ע פסוק זה בזה"ל, ואמר, חמון ריחא דברי כריחא דקטרת בוסמייא דעתידא מתקרבא בטור בי מקדשא דאתקרי חקל דבריך יתי' ואתרעי לאשראה שכינתי' תמן, עכ"ל. ובלשון חיים עד העולם י"ל דרומז לזה שהמקדש שלעתיד לבא שוב לא יהי' חרב עוד, אלא יהי' עומד וקיים עד העולם כנודע במדרשים [עיין תנדב"א פי"ח ופל"א], וע"ע דרשא כזו באברהם לעיל ס"פ וירא וביעקב לקמן ר"פ ויצא.
פירשו המפרשים דמדייק הלשון ויתן, דהול"ל יתן, כיון דהוא התחלת הענין, ולכן דריש דאותן הברכות שהבטיח הקב"ה לאברהם בדייתיקי, כלומר מקויימת לזרעו לעולם, אותן יתן לך, וזה יתבאר ע"פ אגדה אחרת שנשבע הקב"ה לאברהם שאינו מזיז טל מבניו לעולם, ע' באגדות ומדרשים. ואמנם יש לפרש דמדייק ה' הידיעה דהאלהים, והוי כמו שאומר האלהים שנתן לאברהם. או דמדייק דהו"ו דויתן מורה דהיו כאן עוד דברים שלא באו מפורש, ומפני דנתינת הארץ היתה להם בכלל מהענינים החביבים, לכן סמכו לדרוש דלא מנע גם יצחק בברכותיו כאן להזכיר ברכה זו.
ר"ל אם זכה להשתמש בו לשתות לפי המדה נעשה ראש שמפקח לבו בחכמה וכמבואר בגמרא שאמר רבא חמרי וריחני עשאוני פקח, ואם לא זכה לזה אלא שתה יתר על המדה נעשה רש, וכמש"כ במשלי כ"ג, למי אוי למי אבוי למי מדנים למי פצעים חנם – למאחרים על היין לבאים לחקור ממסך.
ועי' מש"כ השייך לענין זה בפ' נשא בפסוק ושמו את שמי על בני ישראל ואני אברכם.
ר"ל שלא חסר כל טובה. ובבאור פרטי מדרשא זו ועוד דרשות בלשון מכל הבאנו ובארנו לעיל בפ' חיי בפ' וה' ברך את אברהם בכל, יעו"ש וצרף לכאן.
ר"ל ליום חגם זה קורין סנטוריא דעשו, ולשון נוטריקון במלה וישטם דריש. ועם דרשא זו יתבאר היטב לשון המ"ר וילקוט כאן בזה"ל, וישטם עשו, א"ר אליעזר, סנטורי ונעשה לו שונא נוקם ונוטר, עד כדון [ר"ל עד היום] קורין סנטורי דרומי, ע"כ, והיא היא כונת הירושלמי, וצריך רק להגיה במקום דרומי – ברומי, בבי"ת, והמפרשים במ"ר לא נחתו לזה, ולכן כתבו מה שכתבו בדוחק גדול, יעו"ש.
טעם שעכב עשו הוא מפני שהי' לו טענה על זכות מערת המכפלה [ע' לפנינו ס"פ ויחי, נ' ה'] ונראה דמ"ש נתקיימה נבואתה – לאו דוקא נבואתה ממש, דהא לא נתנבאה זה כלל, ורק התאוננה שלא יהי' כן, אלא הפי' הוא ע"פ מ"ש במו"ק י"ח א' שהברית כרותה לשפתים, והכונה שנתקיימו דבריה כמו נבואה. ויש לצרף לזה מאמר חז"ל במכות י' א' קללת חכם אפילו על תנאי היא באה. והנה אע"פ דבאמת לא שכלה שניהם ביום אחד, שהרי יעקב מת מכבר, מפרש בגמרא דכיון דקבורתם היתה ביום אחד שייך בזה לומר יום אחד, יעו"ש, ועוד יתבאר מענין כלל דרשא זו לקמן בפ' ויחי בפסוק ידך בעורף אויביך, יעו"ש. –
אילנות סרק, ור"ל דרך דקל רע לגדל בצד אילן סרק.
ר"ל שהלך עשו למצוא לו זיווג בישמעאל שהוא כערכו, וכמליצת חז"ל שם לא לחנם הלך זרזיר אצל עורב אלא מפני שהוא מינו, וכ"כ בס' בן סירא פי"ג, כל עוף למינו ישכון ובן אדם בדומה לו.
עיין מש"כ בענין תפלות אבות תקנום לעיל בפ' וירא בפסוק וישכם אברהם בבקר אל המקום אשר עמד שם (י"ט כ"ז). ודין תפלת ערבית בפרט מבואר באו"ח סי' רל"ה. ומה דקיי"ל תפלת ערבית רשות לא נתבאר יפה הטעם, ונראה לומר בזה ע"פ מה דקיי"ל בעירובין ס"ה א' הבא בדרך ומן הדרך אל יתפלל ג' ימים משום שא"א לכוין בתפלה, וא"כ מדינא הי' יעקב פטור מלהתפלל, ומה שהתפלל היתה תפלת רשות ולכן נקבעה רשות גם לדורות. וזולת זה אם היתה חובה הי' מתקנה אברהם, כיון דהיא ראשונה לתפלות המעל"ע, כמש"כ ויהי ערב ויהי בקר, ואברהם הי' ראשון לאבות ותקן תפלה ראשונה, אלא ודאי שהיא רשות, ונחשבה תפלת שחרית ראשונה, ותקנה אברהם. ועיין לפנינו ר"פ צו נעיר עוד טעם בזה.
כנראה מפרש וילך חרנה כמו ויבא חרנה, ולכן קשה לו מה זה שאמר אח"כ ויפגע במקום דמשמע שהי' עוד בדרך. ואע"פ דלפי פשוטו אפשר לפרש וילך חרנה שהלך בדרך לבא חרנה ושייך שפיר ויפגע במקום, אך נראה דמדייק הלשון ויצא מבאר שבע וילך חרנה, דהיפך יציאה היא ביאה, או דהול"ל ויצא מבאר שבע ללכת חרנה כמש"כ בפ' לך ויצאו ללכת ארצה כנען, ולכן דריש דהפי' וילך חרנה כמו ויבא, ודו"ק. גם אפשר לפרש דדריש במקום (בה"א הידיעה) – המקום הידוע שכבר היה שם פעם אחת.
והמקום הזה הוא בית אל כפי שיתבאר בסמוך פסוק י"ט.
עיין בדרשא הקודמת, ונראה פשוט דמדייק דאם נימא דסבת הלינה שם היתה מסבה טבעית שעבר זמן היום ואתא לילה, הול"ל ויבא השמש וילן שם, ומדכתיב כי בא משמע שבא פתאום שלא בזמנה, והיינו במכוון מהקב"ה כדי שילין שם.
אינו מבואר בכלל מה קשה לי' הלשונות מאבני והאבן, והלא לכאורה הפי' פשוט מאד, שלקח אבן אחת מאבני המקום, ובאמת כן כתבו התוס' שלפי פשוטו כן הוא הפירוש, וא"כ דרשא זו צריכה באור, ויתכן לפרש דקשה לי' למה כתב הפסוק הלשון מאבני המקום דנוח להבין בו שלקח הרבה אבנים, בעוד שע"פ האמת לקח רק אבן אחת, כמש"כ והאבן הזאת, וא"כ הו"ל לכתוב מתחלה ויקח אבן ותו לא, ופשיטא דמאבני המקום לקח, דמאיזה מקום אחר הי' לו אפשר לקחת, לכן דריש ששני הלשונות אמת, והיינו שלקח רק אבן אחת אך הוא הי' כלול מאבנים הרבה כדמפרש שנתקבצו כולם וכו' ונבלעו באחת.
ר"ל עולים משמע כהדדי ולא זה אחר זה, וכן יורדים, וכי פגעו בהדדי צריך רוחב הסולם להחזיק ארבעתם.
תרשיש הוא ים, וכדמתרגם ביחזקאל א' כתרשיש כרום ימא מראה הים, ור"ל מכיון שצריך הסולם להחזיק ארבעתן ממילא בהכרח צריך שיהי' הסולם מחזיק שמונת אלפים פרסאות.
פירש"י בדיוקנו של מעלה פרצוף אדם שבארבע חיות בדמות יעקב, עכ"ל, ובדיוקנו של מטה הוי הפירוש לפי"ז בפני יעקב, ויש בזה כונה בחכמת הנסתר, ועיין מש"כ לעיל ר"פ וירא בפ' והנה שלשה אנשים.
המפרשים לא הראו המקומות לציוניהם, ונציינם אנו כאן. א] פ' ויחי, מ"ח ט"ז, ועיין באות הבא. ב] פ' שמות, ב' כ"ד. ג] שם ג' ו'. ד] שם שם ט"ו. ה] שם שם ט"ז. ו] שם ד' ה'. ז] וארא ו' ג'. ח] שם שם ת'. ט] פ' תשא ל"ב י"ג. י] שם ל"ג א'. יא] פ' מטות, ל"ב י"א. יב] פ' דברים, א' ח'. יג] פ' ואתחנן, ו' י'. יד] פ' עקב, ט' ה'. טו] שם שם כ"ז. טז] פ' נצבים כ"ט י"ב. יז] שם ל' כ'. יח] פ' ברכה ל"ד ד'. ויש עוד מקום אחד בתורה חשובים בו האבות והוא בפ' בחקתי (כ"ו מ"ב) וזכרתי את בריתי יעקוב וכו', ויתכן דלא חשיב לי' משום דלא נחשבו כסדר. ולהגר"א בשנות אליהו לברכות פ"ד מ"ג דרך אחרת בחשבון מקומות אלו, יעו"ש, ולפי דרכו צריך להגיה הרבה בירושלמי, משא"כ לפי דרכנו וחשבוננו אנו.
משום דלא כתיבי כאן רק אברהם ויצחק. ואע"פ דחשיב הפסוק דפ' ויחי ויקרא בהם שמי ושם אבותי אברהם ויצחק, צ"ל דהתם עכ"פ נכלל יעקב בלשון אחר כמ"ש ויקרא בהם שמי, משא"כ כאן לא הזכיר הקב"ה את שמו, ועיין מש"כ באות הקודם.
עיין מש"כ לעיל בפ' לך בפסוק קום התהלך בארץ לארכה ולרחבה (י"ג י"ז) וצרף לכאן.
ועיין במה שהבאנו דרשא כזו באברהם לעיל ס"פ וירא בפ' בהר ה' יראה, וביצחק בפ' תולדות בפסוק ראה ריח בני כריח שדה, ועיין מש"כ שם.
והראב"ד הסכים לראי' זו, ואין להשיב על זה דשאני יעקב שהי' נודר בעת צרה. כמבואר בדרשא הקודמת, יען דלקיים דברו אין חילוק בין נודר בעת צרה או לא. ועיין בחו"מ סי' רי"ב ס"ז בהג"ה, דבכהאי גונא אם מת אין היורשים חייבים לקיים נדרו, וכתב הטעם בזה משום דלא קבל עליו אלא עד שיבא הדבר לעולם והוא מת קודם שבא לעולם, ולדעתי אין טעם זה מספיק, דהא עכ"פ גוף הדבר הקדיש, ומה לי בחייו ומה לי במותו, אבל האמת הוא כי בכהאי גונא לא הקדיש את הדבר, רק שעבד את גופו להקדישנו, ומכיון שמת בטל השעבוד וממילא אין כל חלות על אותו הדבר, ודו"ק.
טעם הדיוק מכאן פשוע מדקרא לי' לבן בן נחור, אע"פ שבאמת הי' בן בתואל ונכד נחור, אך מפני שבתואל הי' רשע קרא אותו ע"ש אבי אביו, והובא דבר זה בהגהות רמ"א לאו"ח סי' קל"ט ס"ג. ואמנם המפרשים כתבו דלכן יחסו יעקב בשאלתו לנחור משום דבתואל לא הי' מפורסם בעירו וחשש שמא לא ידעו אל מי מכוין. ויש להוסיף דמה שמיחסין לאדם בשם אבי אביו במקום אביו יש סמך בתורה מהא דכתיב בפ' שמות ותבאנה אל רעואל אביהן ודרשו על זה בספרי פ' בהעלתך וכי רעואל שמו והלא יתרו בן רעואל הוא [ושם איירי ביתרו], אלא מכאן שנוהגין התינוקות לקרוא לאבי אביהם אבא סתם, וכן מצינו שקראו לבלשאצר בן נבוכדנצר (דניאל ה') אע"פ שהי' בן בנו, ואביו הי' אויל מרודך. וכן יהוא בן נמשי אע"פ שהי' בן יהושפט ובן בנו של נמשי (מ"ב ט' ב'-כ'). וע' יבמות כ"א ב' כולהו דבי אבא רבה קרי להו, וע' מש"כ בפ' בהעלתך שם.
ומפרש בגמרא ששאל לה מה רמאותי', אמרה לו שאחותה בכירה ממנה ולא ישיא אותה הצעירה מקודם, וירמה אותו, ומסר לה סימנים, וע"ע בסמוך פסוק כ"ה בדרשא והנה היא לאה. – ודע דמכאן יש ללמוד דאע"פ דקיי"ל דאסור לבזות אביו אפילו אם הוא רשע ואפילו שלא בפניו [ע' ביו"ד סי' רמ"א ס"ו] מ"מ היכי דצריך לתכלית איזה ענין להודיע טיבו ותכונותיו הרעים מותר להגיד האמת, שהרי רחל אמרה אבא רמאה הוא.
קצת צ"ע דלא פריך אילימא שנואה ממש איך היה עמה, והא אמרו בנדרים כ' ב' דבני שנואה הם אלה שעליהם אמר הכתוב (יחזקאל כ׳:ל״ז-ל״ח) וברותי מכם המורדים והפושעים בי, ומדלא פריך כן יש להביא ראיה לדעת הטור באו"ח סי' ר"מ דאם בשעת הזיווג רצויה היא לו אינה בכלל איסור, וכן הביא הב"י שם בשם הראב"ד, ולפלא הוא שבשו"ע לא הביא דעה זו אף כי בב"י לא העיר על זה כלום.
מקודם לזה חשיב בגמרא מספר אברים היתרים באשה מבאיש וחשיב ר' עקיבא גם זה.
לכאורה צ"ע בעיקר השאלה מאי ראובן והא הפסוק גופי' מבאר סבת שם זה, כי ראה ה' בעניי ונראה משום דלפי טעם הדבר שאמרה כי ראה ה' בעניי הו"ל לקרוא אותו ראו עני, ולכן שואל מאי ראו בן, וע' מש"כ לעיל בר"פ בראשית בפסוק את השמים ואת הארץ, ובדבר העברת הבכורה מראובן ליוסף עיין מש"כ לקמן בפ' ויחי (מ"ח כ"ב).
י"ל כוונת הענין, כי מרוצת החיים הוא כפתיל הנמשך מאבות לבנים, וזה שאין לו בנים הרי פתיל החיים שלו נפסק והוי כמת.
ר"ל שהלך לאחר שקצרו מן השדות, דאז הכל רשאין לכנס, אבל זולת זמן זה הוי גזל, כך פירש"י. אבל בפירוש פסוק זה פירש אע"פ שהלך בימי קציר חטים אפ"ה לא פשט ידו בגזל להביא חטים אלא דודאים, דבר הפקר שאין אדם מקפיד בו, עכ"ל, וכ"מ במ"ר וז"ל, שהלך בשעת הקציר בשעת בכור כל מיני פירות ולא הביא אלא דבר שהוא מן ההפקר, להודיעך שהיו נשמרים מגזל, ע"כ, ובאמת כן מורה פשט הכתוב והגמרא, ולא ידעתי למה נדחק רש"י בפי' הגמ' לפרש היפך המבואר במ"ר ופשטות הלשון.
כל אלה הם מיני פרחים הנותנין ריח טוב, וכמו שאמרו בברכות מ"ג ב', הני סיגלי מברכין עלייהו בורא עשבי בשמים.
ר"ל עדות היא באמנו לאה שכונתה היתה רק לשם שמים להעמיד שבטים מיעקב, ולכן כתיב הוא לרמז שכביכול הקב"ה מעיד על זה. ונראה דמה שמבואר בדרשא הקודמת שהקב"ה סייע באותו דבר, נסמך על דרשא זו, שטעם הסיוע הוא מפני שראה הקב"ה ללבה שכל כונתה היתה לשם שמים להעמיד שבטים מיעקב, ועיין מש"כ שם.
עיין מש"כ לעיל בפ' וירא בפסוק וה' פקד את שרה, ובאור הענין, משום דבר"ה עולה זכרון כל הצריך לזכרהו, ונשים עקרות צריכות שתזכרנה לשנות טבען, ונפקדות בר"ה.
ר"ל שידעה בנבואה שעתיד יעקב להעמיד י"ב שבטים, ולפי חשבון זה ידעה שעוד אחד ראוי להולד, והתפללה שזה האחד יולד ממנה, ועיין מש"כ לעיל בפרשה הקודמת בפסוק ותקרא את שמו ראובן.
הרבה טעמים נאמרו בזה. שרק בזרעו של יוסף נמסר זרעו של עשו, והעיקר הוא מפני שאחרי ברכת יצחק ליעקב נעשה יעקב מושל בעשו, ואחרי שכל זכיותיו של יעקב נתנם הוא בעצמו ליוסף, כמבואר בפ' ויחי, ממילא נמסרה לו גם זכות השליטה בעשו.
ר"ל המקרב תלמידי חכמים ומארחם לביתו באה ברכה לביתו. ובגמרא הוסיפו להביא עוד ראי' לזה מפרשה וישב מפסוק ויברך ה' את בית המצרי בגלל יוסף (ל"ט ה'), וי"ל דלכן לא די להגמרא בהראי׳ מפסוק שלפנינו, משום דאפשר אין ראי' מלבן כיון דהוא האמין דמצד הניחוש הוא, והוא אמר כן, משא"כ ביוסף הכתוב מעיד על זה שמאת ה׳ היתה זאת, ודו״ק.
טעם הדבר שטוב להתייעץ בשדה פירש"י משום דאמרי אינשי אזנים לכותל, עכ"ל. ולכאורה יש להעיר בהראי' מיעקב דהא י"ל דלכן קרא אותן השדה משום שלא הי' יכול ללכת משם שיבטל ממלאכתו, וצ"ל דהי' יכול להמתין עד הערב עת שובו לביתו, אלא ע"כ דבכונה קראן השדה מפני שטוב להתייעץ בשדה.
ועיין בתוספתא פ"ח דב"מ דאסור לפועל לסגף ולהרעיב עצמו וכן אסור לו לעשות מלאכתו בלילה ולהשכיר עצמו ביום, וכן לקמץ מערך מזונותיו הדרושים לו ובנזיר ס"ב ב' מבואר דאסור לפועל לנדור או לקבל נזירות, וכל זה משום דמחלישים כחו ומבטל ממלאכת בעה"ב, וכל דינים אלה בנויים על יסוד הדין שצריך לעבוד בכל כחו כמו דמצינו ביעקב, עיין עוד מענין זה לפנינו בפרשת ויקרא בפסוק הרע או להיטיב.
ר"ל דאסור לגרום לעובד כוכבים שיזכיר שם עבודת כוכבים, דהוי בכלל לא ישמע על פיך (פ' משפטים) כמש"כ שם יעו"ש.
נוטריקון ד' דרך, ש' נשים, ועיין מש"כ לעיל בפ' לך בפ' כי אב המון גוים בענין נוטריקון. וע' בנמוקי רמב"ן מש"כ בבאור לשון זה ומה שכתבנו בזה בפ' מצורע (פ"ו כ"ג) בפ' אשר היא יושבת.
בגמרא כאן איירי לענין גנב עלה ונעשה איל, שאינו קונה בשנוי השם, משום דמעיקרא נקרא איל והשתא נקרא איל. ותוס' כאן כתבו דלענין קרבן בעינן איל בן שתי שנים משום דכתיב מפורש כבש בן שנתו. ובזה יש ליישב מה שמקשים על רש"י דכאן בפסוק זה כתב כלשון הגמרא איל בן יומו קרוי איל, ובפ' שלח בפסוק או לשה בכבשים כתב דכבש בן שנתו מקרי כבש, ואיל אינו נקרא רק בן י"ג חודש ויום אחד, וע"פ חדוש דברי התוס' שהבאנו הדברים מאירים מאד, דבפ' שלח דכתיב גבי כבש או לשה בכבשים, לכן בהכרח לפרש דחלוקין הן, ווהיינו כבש בתוך שנתו ואיל למעלה משנה, משא"כ היכי דכתיב איל לבד כמו הכא, ודו"ק. ובתו"כ איתא כ"פ איל קשה בן שתי שנים, ובאור הדבר דאיל הוא לשון קשה כמו אילי הארץ (יחזקאל י"ז), ועיין יבמות כ"א א', ומאחר דכבש הוא חלש נקרא גם בתוך שנתו, ממילא איל שהוא קשה וחזק מכבש הוא בן שתי שנים, כלומר למעלה משנה וכפירש"י בפ' שלח שם.
ובגמרא מחלוקת החכמים בענין זה אם כל השומרים [בשכר] חייבים בשיעור זה, וקיי"ל דכולם חייבין, ע"פ הסברא דיכול השוכר לומר להכי יהבי לך אגרי לנטורי לי נטירותא יתירתא, וע' בחו"מ סי' ש"ג סעיף י"א.
ולולא ההיקש הי' אפשר לפרש הבנים בני משום דבני בנים הם כבנים, ומדאמר הצאן צאני משמע דאל יחס הזכות והקנין הוא מכוין, וע"כ כונתו גם במ"ש הבנים בני שהם הונו וקנינו.
ר"ל שאם נשארו אלו בס"ת חייבים להציל בשבת ולא הוי כדבר חול שאסור להציל משום גזירה שמא יכבה, ועיין באו"ח סי' של"ד.
ר"ל אם תקח נשים על בנותי שתעשנה צרות זו לזו.
ר"ל מניעת תה"מ, ונ"מ בזה לענין יוהכ"פ דכתיב תענו את נפשותיכם אסור בתה"מ, ויתבאר זה אי"ה בפ' אחרי.
ר"ל מאי שנא חמשים חמשים בשתי מערות ולא כולם במערה אחת.
ר"ל אולי יקרה סבה במערה אחת כגון אם תודע איזבל אשת אחאב ותהרגם או סבה אחרת ישארו החמשים שבמערה השניה. ובב"מ ק"ז ב' איתא, א"ר יוחנן, לעולם ישלש אדם נכסיו שליש בתבואה שליש בזיתים שליש בגפנים, ופירש"י שיש שנה שלוקה בגפנים ובזיתים ואינו לוקה בתבואה, ויש שנה שלוקה בזו ולא בזו ותהיה לו פליטה, עכ"ל, וי"ל דמאמר זה נסמך אלמוד זה שלפנינו.
תפס לשון נקי, וכלומר, כשיעור כחות הבריאה לזיווגי אישות, וכדמפרש.
ר"ל כל מי שהוא יותר מתייגע [היינו לאי] אצלו מספר הנקבות מועטות, כמבואר. ועל יסוד זה קיי"ל דגם באנשים הוגבלו שיעורים שונים בענין זה, וכמבואר במשנה כתובות ס"א ב'. הטיילים בכל יום, הפועלים שתים בשבת, החמרים אחת בשבת, הגמלים אחת לשלשים יום, הספנים אחת לששה חדשים, והיינו כל איש כפי ערך מצבו ויגיעת גופו, ולכן הטיילים שענינם הבטלים ממלאכה הם בריאים ומעונגים, שיעורן בכל יום [ונקראו טיילים ע"ש שמחמת ביטולם הם מתענגים ומטיילים], והפועלים שתים בשבת, והחמרים המוליכים תבואה לעיירות על חמורים – אחת בשבת, והגמלים המוליכים סחורות למרחוק – אחת לשלשים יום, והספנים, הם המפליגים למדינות רחוקות – אחת לששה חדשים. ואע"פ דכאן השיעור בערך מספר הנקבות ובאנשים בערך הזמנים, אינו חושש לזה, כיון דבכלל טעם אחד להם. – ודע דמ"ש בכתובות מ"ז ב' על הפ' דר"פ משפטים ועונתה לא יגרע, עונתה זו עונה האמורה בתורה – אינו מבואר איפה אמור בתורה בענין העונה [לבד המצוה פרו ורבו דעל זה לא שייך לשון עונה], ויתכן לומר דמרמז בלשון זה לאגדה שלפנינו, דמצינו חלוקת דרך ארץ מרומז בתורה, כמבואר, ורק כלפי שהגבילה התורה את השיעור בחיות בערך המספר, שיערו חכמים באנשים בערך הזמנים, כמש"כ.
וכתבו התוס' אע"פ דבריש פסחים ב' א' אמרינן לעולם יצא אדם בכי טוב [כאור הבקר], משמע כל אדם לא רק ת"ח, התם איירי ברחוק מן העיר מפני המכשלות והדרכים, עכ"ל, ועיין לפנינו בס"פ מקץ בפסוק הבקר אור והאנשים שלחו, ומש"כ שם.
נראה דר"ל עד שהאיר היום, וכ"מ בפירש"י, וקביוסטוס הוא גונב אדם.
נשיא שבארץ ישראל מכונה בשם אלהים, מפני שסמוכים הם, ועל שם הכתוב (פ' משפטים) עד האלהים יבא דבר שניהם, וכדומה מן הלשונות, ועם אנשים – כנוי לראש גולה שבבבל שהי' עשיר וקרוב למלכות, וכאן רמז לו גלות, יען כי מכיון שיהיו בבבל ממילא הרי זה גלות שיגלו מארצם.
פירש מהרש"א דזרחה בעבורו משום מזיקין שלא יהי' יחידי בלילה, ורש"י בחומש פירש לו לצרכו לרפאותו מצלעתו הוא ע"פ ב"ר, עכ"ל, והיא הדרשא הבאה, ומשמע מדבריו שהדרשות חולקות בטעם זריחת השמש, אבל לדעתי אין צריך לזה, שאין כונת רב שזרחה לו השמש כדי שלא יהי' יחידי בלילה, אלא מדחזינן שהמתין עד זריחת השמש ש"מ שאסור לצאת בלילה, אבל אין זה שייכות לטעם זריחת השמש בעבורו, ודו"ק, ועיין מש"כ לעיל בפסוק כ"ה אות י'.
ר"ל ולא חיישינן שיקנה ישראל מהעובד כוכבים שיחשב שכשרה היא מדנשלחה מישראל ויאכלנה עם הגיד, יען כי מקומה ניכר אם הי' נחטט הגיד ממנה, ועכ"פ מבואר שמותר להנות מגה"נ, שהרי העובד כוכבים מחזיק לו טובה על שהירך שלמה ואינה חטוטה ממקום גה"נ.
ומטעם זה דבריה הוא [כלומר, אבר שלם החשוב לעצמו] קיי"ל גיד הנשה שנתבשל עם הגידין או עם הבשר בזמן שמכירו מגביהו והשאר מותר, דקיי"ל אין בגידין בנותן טעם, ואם אינו מכירו הכל אסור, מפני שהוא בריה בפני עצמו וחשוב הוא ואוסר בכל שהוא.
ר"ל חולצו מן הירך ומשליכו לתפוח שהוא אפר צבור באמצע המזבח.
קפצה גבורתם, ור"ל שגיד הנשה הוא הפנימי סמוך לעצם, ולפי שנשה ממקומו ועלה על גב הבשר לכך נאסר.
ר"ל לאו משום דאין איסור חל על איסור, אלא דגזירת הכתוב הוא דכל שבשרו אסור גידו מותר. ומכאן יש להעיר במש"כ המל"מ פ"ח ה"א ממאכלות בשם הרשב"א דאיסור גיד הנשה נוהג גם בבשר אדם [ר"ל בבשר הפורש מאדם חי] ולא העיר המל"מ על זה כלום, אבל באמת אין ראי' מהרשב"א, יען דהוא לשיטתי' דבשר אדם אין בו איסור כלל, לכן לדידי' ע"פ הכלל שבדרשא שלפנינו נוהג בו איסור גה"נ, משא"כ לדעת הרבה ראשונים דבשר אדם יש בו איסור אין נוהג בו איסור גה"נ, ויש עוד לפלפל בזה. ודין בשר אדם יתבאר לפנינו בפ' שמיני בפ' זאת החיה.
ר"ל להכי כתיב הירך בה' הידיעה להורות שאסור רק זה שהוא משוך בכל הירך והיינו גיד הפנימי הגדול הנמצא בתחלת פריעת הירך, דהוא וקנוקנתו נפשטין ונמשכין בכל הירך, לאפוקי חיצון דלא נפשט בכולי' לא נאסר, והלשון דפשיט איסורי' לאו דוקא, דהא באמת אינו אסור אלא דוקא מה שעל הכף בלבד, כפי שנתבאר בדרשא למעלה, והכונה דפשיט הוא עצמו, כלומר שהגיד נתפשט בכל הירך, ויש ליישב הלשון דפשיט איסורי' כמו דפשיט גיד הנאסר, ודו"ק.
בגמרא הביאו מקודם דרשא הקודמת מותר להחניף לרשעים שנאמר כי על כן ראיתי פניך כראות פני אלהים, ומפרש, ופליגא דר' לוי דאמר, משל דיעקב ועשו למה הוא דומה, לאדם שזימן את חבירו וכו', כבדרשא שלפנינו. ונראה הפירוש, דר' לוי אינו פליג בכלל על רשב"ל בדרשא הקודמת בעיקר הדין דמותר להחניף, דהא הרבה דברים המבוארים בפרשה עשה יעקב להחניף לעשו כמו שילוח המתנות והדבור בהכנעה ובכבוד, אלא פליג רק על זה, שבמה שאמר כראות פני אלהים לא כוון להחניפו רק לאיים עליו וכדמפרש.
ומשמע שלא חסר לו כל טובה, וגם מטובת עולם הבא, ומבואר דגם לא שלט בו יצה"ר, דאם שלט הי' מתגבר עליו והי' מצעטר על אשר אינו יכול למלאות עה שמסיתו והי' בזה חסר טובה. וביתר הפרטים מהעדר שליטת מלה"מ ורמה ותולעה בארנו לעיל בפ' חיי בפסוק וה' ברך את אברהם בכל, יעו"ש וצרף לכאן.
שלא יצערו אותנו בשאלותיהם וויכוחיהם בדת ואמונה, כי כשהי' ר' יהושע חי הי' משיב להם הכל בחכמה עד שהודו לו, כנודע באגדות.
שיהיו במדרגה שוה, ור"ל שזה יהי' מחסדי ה' שבעת שלא יהיו בישראל כאלה שיעמדו בפפץ בעד עמם לא תהי' חכמתם של עובדי כוכבים גדולה כל כך שיוכלו להציק לישראל.
אין הכונה שהרומאים דרשו כך, אלא ר"ל שכד נתקייים, מעיקרא נתקיים נסעה ונלכה לנגדך שיהיה בהם במדרגת החופש, ולבסוף נתקיים יעבר אדונ לפני עבדו שהיו הם במעלה ונשתעבדו בישראל, והוא ע"ד רמז וסימן לגלותם וחפשותם של ישראל.
ור"ל אם הי' צריך לילך עד פרסה יאמר לו שצריך לילך שתי פרסאות, שאם בלבו של עובד כוכבים להרע לו אולי ימתין עד פרסה שניה ובתוך כך יפרוש ממנו, וכך עשה יעקב אבינו שאמר לעשו שילך עד שעיר ובא רק עד סכות. ועיין ביו"ד סי' קנ"ג מענין זה.
שאז יבאו לשעיר דהיינו הר עשו, ואע"פ דבדרשא הקודמת דריש טעם הדבר שלא הלך יעקב לשעיר, בכ"ז נראה לו לדרוש גם את זה ע"ד רמז, ואשר ע"י זה מתבאר שלא הוציא יעקב אבינו דבר שקר מפיו.
כמה עמלו המפרשים להסביר ענין דרשא זו איפה מרומז בפסוק זה ששהה שם י"ח חודש. ולי נראה דמדייק משום דאין לפרש כפשטי' שעשה סכות לדירת המקנה, משום דבעלמא מצינו כי הבנינים הנעשים לתכלית שמירת מקנה נקראים בשם גדרה, כמו גדרות צאן נבנה (פ' מטות) וכן נקראים מכלה או רפת, כמו גזר ממכלה צאן ואין בקר ברפתים (חבקוק ג׳:י״ז), אבל שם סוכה לבהמה לא מצינו במקרא, ולכן דריש כונת הפסוק כאן לפרש סבת עכוב יעקב בסכות משום תכלית המקנה שהי' צריך להנפש, אבל הסכות עצמן היו לצורך אנשים, והוי הפירוש ולמקנהו – בשביל מקנהו עשה סכות לאנשיו. ומדייק עוד מה דכתיב בית בלשון יחיד וסכות בלשון רבים, והוא מפני שלתקופה אחת בשנה בנה בית, והיינו לתקופת החורף, וב' פעמים בי"ח חודש עשה סכות, והיינו לשני קייצים, ומבואר ששהה שם קיץ וחורף וקיץ, י"ח חדשים, ודו"ק.
שלם בגופו – שנתרפא מצלעתו, ושלם בממונו ותורתו י"ל דדריש כן ע"פ מ"ש בר"פ לך שהדרך ממעט את הממון ומבטל מן התורה [ועיי"ש במדרשים], וקמ"ל שליעקב לא נחסר מאומה בדרכו מקניניו הגשמים והרוחנים.
ענין תקון שווקים הוא שעשה תקונים למכירה בזול [ואולי עשה כן לצרכי אוכל נפש] וכלל ענין התקונים הוא ענין הרגש תודה והכרת טובה לאותו המקום שקרבוהו וקבלוהו לאזרח הארץ, וכמבואר בדרשא הבאה שמכאן אנו למדין שחייב אדם לעשות דבר חניה למקום שבאה לו טובת הנאה ממנו, ודריש כן מלשון ויחן שהוא לשון חניה. וע"ע מש"כ בענין זה לעיל בפ' בראשית בפסוק ויניחהו בגן עדן לעבדה ולשמרה (ב' ט"ו) ובפ' עקב בפ' ואכלת ושבעת וברכת את ה'.
בזול, וגם בשוק, בטבור העיר ובמקום אחד, ולא כמו שהיו רגילין מקודם לקנות באטלזין שונים.
כלומר להחזיק טובה למקום שקבלנו ממנו טובת הנאה וכמש"כ בדרשא הקודמת, יעו"ש.
ר"ל משום דאפשר לפרש שבמכוון יחסה הכתוב ללאה ולא ליעקב מפני שעתיד לספר מקרה מגונה שאירע לה, וא"כ הלא גנאי הוא ללאה.
עיין פירש"י כאן. ויש באגדות שהיה שכם מאסף מנגנים בחוץ כדי שע"י זה תצא דינה [והוא כמש"כ ותקח מרים את התוף ותצאנה כל הנשים] ובסוף מ"ס איתא שהיתה דינה אז בת שש שנים, ויש לכוין בזה כונת לשון הגמרא במו"ק ט' ב' בת שיתין כבת שית לקל טבלא רהטא – ומרמז כבת שית – כדינה.
פירש"י שלא בא אליה בעונתה בשעה שנתאוית לו או שבא עליה שלא כדרכה, עכ"ל, ומה שלא פרשו חז"ל בפשיטות ויענה שאנסה שלא לרצונה, שעל זה יונח לשון ענוי כמו תחת אשר ענה את אשת רעהו (פ' תצא), י"ל ע"פ המבואר במ"ר בפרשה כאן בפסוק ויקחו את דינה ויצאו (פ' כ"ו) גוררין בה ויוצאין, והיינו שלא יצאה ברצון מבית שכם, א"כ מבואר שלא נאנסה על כרחה.
עי' בבבלי יומא נ"ב ב' חשיב כל המלות שבתורה שאין להם הכרע ולא חשיב זה, ונ"ע.
יתכן דמרמז בדרשא זו למה דאיתא בתרגום בפסוק הנזכר כדבר אחת הנבלות תדברי, די ממללן חדא מן נשיא דעבידן קלנא בבית אבהתהון, וסמיך זה על לשון הנבלות בה' הידיעה, דדי הי' לכתוב כדבר נבלה תדברי, ומרמז להנבלה הידועה בתורה, ומפני כי ענין נבלה כזו כתיב בתורה בראשונה במאורע דדינה, ודרך העולם לקפח את האיש בקלון שבבית, לכן סמכו לדרוש דאיוב נשא אותה וקפחו אותו בקלון שבביתו.
יאותו באל"ף הוא מלשון הנאה ויעותו בעי"ן הוא מלשון עת וזמן שיכירו ע"י הבדלת לילה מיום, ומלשון לעות את יעף דבר (ישעי' נ"א), ומביא מכאן סימן לדבר דצ"ל באל"ף דכאן אמרו דאך בזאת יניחו להם ליהנות מהם ואמרו נאות לכם.
דכשאין מים חמין מן המוכן מותר לישראל להחם לו מים לרחצו כדי לחזקו דאז הוא מסוכן. ובמשנה שבמשניות גרסינן מניין שמרחיצין את המילה, והעיקר כגירסת המשנה שבגמרא, מרחיצין את הקטן, וקאי על רחיצת כל גופו דגם כל הגוף מסוכן הוא וכפי שיתבאר בדרשא הבאה.
ר"ל הם פקרו במה דכתיב הפעל המוסב לשם ה' בלשון רבים, שם נגלו, ותשובתם בצדם, שבאותו הענין עצמו כתיב גם בלשון יחיד, לאל העונה אותי, ומה דכתיב פעם בלשון רבים הוא משום דכן דרך הגדולה והכבוד, וכמו במלך בו"ד שמדבר בלשון רבים וכמש"כ בארוכה בר"פ בראשית.
פרשו המפרשים נפולא הוא הר, ואינו מבואר מניין הי' ר' ישמעאל יודע את ההר שתחתיו טמן יעקב את הע"ז, אבל האמת נראה ע"פ המבואר במ"ר פ' מסעי ופ' עקב דבלשון כותים היתה נקראת עיר שכם בשם נפולי, ולפי"ז הדברים מאירים, שראה אותם משתחוים לההר שבשכם ואמר להם שמשתחוים הם להצלם שמתחת לארץ שם, והוא ע"פ הכתוב כאן ויטמון אותם תחת האלה אשר בשכם. ועיין תוס' זבחים קי"ג א' הביאו זה הירושלמי בשנוי לשון.
עיין מש"כ בדרשא הקודמת.
דרשא זו כפולה בענינה לפנינו לעיל בפ' לך (י"ז א') ושם פרשנוה ובארנוה די צרכה, יעו"ש וראויים הדברים להצטרף לכאן.
וכתבו התוס', אע"פ דלאדם הראשון אמר הקב"ה פרו ורבו, ההוא לברכה בעלמא הוא, עכ"ל, ועיין במהרש"א לסנהדרין נ"ט ב' ד"ה והרי, בסוף הדבור, הקשה על דברי התוס' דאכתי קשה דהא לנח נאמר פרו ורבו, וההיא ודאי למצוה נאמר, כדמוכח בשמעתין, עכ"ל, אבל לא קשה מידי, דהא בהצווי לנח אפשר שצוה להזכרים לבד, ומה שאמר בלשון רבים זה הוא מפני שדבר עם נח ועם בניו, משא"כ באדם הראשון לא הי' בעולם זולת הוא וחוה, וא"כ אי ס"ד דלאדם לבד צוה הול"ל פרה ורבה, ושפיר מקשו התוס', ודו"ק.
בזמן הגמרא הי' המנהג לתרגם אחר הקורא את הפרשה בתורה בלשון ההמון.
קורא אחרון לפסוק ויהיו בני יעקב שנים עשר, מפני שהפסוק נפסק בהפסק, והשם אחרון הוא תאר כאלו הוא פסוק לעצמו.
יתבאר בדרשא שבסמוך.
נראה ענין הבלבול, שעשה איזו פעולה שעל ידה נפרד יעקב מאהל בלהה, אם ע"י קטטה או שנאה וכדומה, והוא מעין הלשון עלה סנחריב ובלבל את העולם (תוספתא קדושין פ"ד) שהי' ג"כ מעין אלו הפעולות, כנודע.
בגמרא מפרש שלמד כן מסברא, אפשר עתיד זרעו לעמוד על הר עיבל ולומר ארור שוכב עם אשת אביו, ויבא חטא זה לידו, ור"ל דכפי המבואר בפ' תבא הי' שבט ראובן מן אלה שעמדו על הקללה, ואם באמת חטא בזה, לא יתכן שיצוה הקב"ה שיהיו בניו מן המקללים על חטא זה, אשר ע"י תזכר חרפת ראובן.
ועיין במהרש"א שכתב דראובן חשב שבלהה וזלפה היו שפחות גם אחר שנשאו ליעקב, ובאמת נשתחררו אחר נשואיהן, יעו"ש, ולפי"ז יש לפרש המשך הפסוק הסמוך אחר ענין זה ויהיו בני יעקב שנים עשר, אשר אינו מבואר כלל שייכות סמיכות מספר זה למעשה ראובן, אך לפי המבואר י"ל שבא הפסוק להורות שנשתחררו, משום דאל"ה הרי קיי"ל ולד שפחה כמוה שמתייחס אחריה (קדושין ס"ז ב') ואינם בני יעקב כלל, לכן כתב שבני יעקב שנים עשר, וגם בני בלהה וזלפה בכלל, ומבואר שמתיחסים אחריו, וזה ע"כ מפני שנשתחררו, ודו"ק.
בלשון רבים, ופירש"י, כך הי' עושה יעקב בארבעת אהלי נשיו, מעמיד מטה לשכינה ובאותו אהל שרואה בו השכינה הוא בא ולן שם, עכ"ל, ולמד כן מלשון את, לרבות השכינה, וי"ל בטעם הרבוי מלשון את לשכינה ע"פ מ"ש בספרי המקובלים דשם הקודש נרמז במלת את, כמו בשל"ה במס' פסחים בבאורו להלל בפסוק אהבתי כי ישמע ה' את קולי תחנוני, אימתי אני אהובה, בשעה שעל ידי מעשה המצות שלי אני גורם נחת רוח לשכינה שנקראת את, ובסדור באר"י בכונת ק"ש ואהבת את ה' אלהיך, תכוין לאהוב השכינה הנקראת את, ובסדור ריעב"ץ בסדר ברכת כהנים, ושמו את שמי על בני ישראל, רמז לשם הקודש הנרמז במלת את עכ"ל, וטעם כנוי זה לא נתבאר, ואפשר לומר ע"פ מ"ש (ישעיהו מ״ד:ו׳) אני ראשון ואני אחרון, וזה מרומז באותיות את שהן האותיות הראשונה ואחרונה מן הא"ב, ויש כזה בכ"מ בזוהר. ובזה אפשר לפרש מש"כ ביחזקאל ב' (פ"ב) ואשמע את מדבר אלי, דרומז להקב"ה, והמפרשים עמלו הרבה בבאור זה, וכן אפשר לפרש לפי"ז כונת הדרשא בסוטה י"ב ב' ותראהו את הילד – מלמד שראתה שכינה עמו. – גם י"ל בנוגע לדרשא שלפנינו שדריש יצועי רמז לשכינה על פי מש"כ רש"י בפירושו למלכים ב' (י"א ד') דלשון מטה רמז לשכינה ע"ש הכתוב בין שדי ילין, וכ"כ בפי' שה"ש בפסוק הנה מטתו שלשלמה, יעו"ש.
בלא כתר, כלומר, וראי' שהיתה בת מלכים שהרי אחיה הי' מלך ואז היתה המלוכה מתנחלת מכח ירושה, א"כ הי' גם אביו מלך. ואולי צריך לגרוס דכתיב ואחות לוטן תמנע וכמו בפירש"י בפסוק זה, יעו"ש.
דכאן משמע דענה הוא בן צבעון ובפסוק הקודם מבואר דהוא אחיו בן שעיר.
וא"כ הי' אחיו ובנו ביחד.
וימים היינו פרדות, כבדרשא הסמוכה.
כמבואר בדרשא הקודמת.
פרד פסול הי', שבא מסוס וחמור שהם כלאים זב"ז. ומהרש"א בשם החזקוני הקשה כאן ממ"ש במ"ר פ' תולדות עה"פ ויגדל האיש, שהיו אומרים זבל פרדותיו של יצחק ולא כספו וזהבו של אבימלך, יעו"ש ברש"י, הרי דעוד בימי יצחק הי' מין פרדות, והאריכו לתרץ בדחוקים, אבל הנה התוס' בב"מ פ"ה א' הביאו מדרש זה וגרסו זבל בהמותיו של יצחק, וא"כ מעיקרא דדינא ליתא פירכא.
ודריש ימים מלשון אמים, דמצינו אל"ף ויו"ד מתחלפים, כמו אלפא – ילפא, כאב – כייב, שאב – שייב, ועוד. ומ"ש פרדה לבנה, משום דארסה של לבנה עז ומר ביותר, וע' בירושלמי ברכות פ"ח ה"ה.
המיונס בלשון יוני הוא פרד, והימיסו פירושו חצי המורה על חציו סוס וחציו חמור כדמפרש שמהם בא פרד כמבואר לעיל.
לכאורה פשוט דדריש הלשון הוא – הוא הידוע ברשעו, וי"ל עוד ע"פ המבואר בב"ב ט"ו ב' שישמעאל עשה תשובה משום דכתיב בקבורת אברהם ויקברו אותו יצחק וישמעאל בניו, ומזה שחלק כבוד ליצחק לילך מקודם ש"מ שעשה תשובה, וא"כ בקבורת יצחק דכתיב לעיל (ל"ה כ"ט) ויקברו אותו עשו ויעקב, מבואר שגם אחר זמן רב נשאר ברשעתו, ושוב לא עשה עוד תשובה כל ימיו, וזהו הוא עשו הוא ברשעו מתחלתו ועד סופו.
וכן דריש לקמן ס"פ ויגש על הפ' וישב ישראל בארץ גושן, ונראה הבאור, דכל מקום שחושב אדם להתיישב במנוחה ושלוה ולא נגזר עליו כן – הוא נטרד בצער, והוא ע"ד מ"ש באבות אל תתיאש מן הפורעניות, וכ"מ במ"ר כאן, ביקש יעקב אבינו לישב בשלוה קפץ עליו רוגזו של יוסף, ואפשר לומר דמדייק הלשון וישב, דבכמה מקומות מורה לשון ישיבה על ישיבת קבע, כמו בעבור תשבו בארץ גושן, וירשתה וישבתה בה, יושבי ירושלים, יושבי הארץ וכדומה, ומזה טעם מקור הדרשא בסכות תשבו – כעין תדורו, כלומר שתכנסו לדור בסוכה דירת קבע, ולכן מצינו שאמר הקב"ה ליצחק גור בארץ הזאת ולא אמר שב, להורות על ישיבה ארעית, יען שממדות הצדיקים שאין מנוחתם שלמה בעוה"ז מפני שתעודתם רק לתקן את העולם ולמלא חסרונותיה. והדברים ארוכים ועתיקים. וכאן דכתיב וישב יעקב משמע שחשב להתיישב בקביעות ובמנוחה תמידית, ומזלו לא גרם כן, לפיכך נטרד במעשה יוסף,
נראה דמדייק משום דאם בא לספר תולדות יעקב כסדרן הו"ל להתחיל מתולדות ראובן, ומדהתחיל ביוסף ש"מ דשייכות יתירה יש ביוסף ליעקב משאר בניו, ומה שאירע לזה הי' ראוי להיות בזה, וזה נראה גם טעם הדרשות הבאות.
בעת שתבעתו אשת פוטיפרע, (ואצבעות הידים הן עשר ולכן חסרו לו עשרה בנים) משא"כ ביעקב כתיב (פ' ויחי), ראובן בכרי אתה כחי וראשית אוני, ודרשינן שלא ראה קרי מימיו [עיי"ש לפנינו]
ובני בנימין היו עשרה ועם מנשה ואפרים הרי י"ב ויתבאר לקמן בפ' ויגש בשמות בני בנימין.
דייק משום דמשמע דעיקר התולדה של יעקב הי' יוסף, וא"כ הי' ראוי להיות יוסף גם הבכור, ועיין מש"כ לעיל אות ב' וצרף לכאן. והענין שקדמתה לאה ברחמים – הוא ע"פ מש"כ בפ' ויצא וירא ה' כי שנואה לאה ויפתח את רחמה.
כלומר שהי' לו להתחיל תולדות יעקב מראובן וכמש"כ לעיל אות ב'. והא דיעקב נולד מהול ילפינן מדכתיב בי' ויעקב איש תם וכמש"כ הבאור בר"פ תולדות.
וכמו שאמר יוסף לאחיו בהתודעו אליהם כי זה שנתים הרעב.
ר"ל הרי מוכח שרגילים הם לשחוט.
צמר נקי וצח.
דייק מלשון ארצה דמשמע השתטחות, ויש להעיר שלא הביאו הפסוקים הקודמים בתורה מענין זה, כמו בלוט וישתחו אפים ארצה, ובאליעזר עבד אברהם וישתחו ארצה לה', וי"ל דרוצה להביא ראי' דסתם לשון השתחואה בלא תוספת שם ארץ כולל ג"כ פשוט ידים ורגלים, וכאן נאמר מקודם והנה השמש והירח משתחוים לי, ויעקב שינה דבריו והוסיף להשתחות לך ארצה, ש"מ דסתם לשון השתחואה הוא ארצה, ולפי"ז תכונן הראי' רק מהכא, משא"כ מפסוקים הקודמים י"ל דרק היכא דכתיב ארצה הוי בפשוט ידים ורגלים.
לא נתבאר איפה מרומז דרש זה, ואפשר לומר ע"פ מ"ש במ"ר בסמוך בפ' שמעתי אומרים נלכה דתינה – לבקש לך נכלים להמיתך, וקרוב לומר דהי' קשה לכולם לבא לכלל דעה אחת לעשות מעשה מוזרה כזאת, ולא היו יכולים להתפתות ביחד ולהסכים למעשה זו רק ע"י רבוי אכילה וכמ"ש בסנהדרין ק"ג א' גדולה לגימא וכו', וזהו שאמר שהלכו לאכול ולשתות וע"י זה להתפתות. וכונת הלשון שלא לרעות את הצאן הלכו וכו' יתכן דמכוין ללשון הפסוק ביחזקאל ל"ד וירעו הרועים אותם ואת צאני לא רעו.
פירש"י בשעה שאדם יכול לראות והיינו ביום, עכ"ל, והוא רמז בעלמא, ואפשר לומר דמדייק משום דיותר הי' נאות לומר לך נא שאל או דרוש לשלום, דכן הוא לשון הרגיל בעלמא בשאילת שלום.
רומז בזה דהשליחות הזאת היתה ראשית הסבה לירידת ישראל למצרים, כמ"ש הקב"ה לאברהם. וטעם דרשא זו פירש"י בפסוק זה, משום דחברון הי' בהר כדכתיב (פ' שלח) ויעלו בנגב ויבא עד חברון, עכ"ל. ולא ידעתי למה לא הביא מקרא יותר מפורש דחברון עומדת בהר, והוא הפסוק דיהושע י"ד ועתה תנה לי את ההר הזה וגו' ויברכהו יהושע ויתן את חברון לכלב בן יפונה.
לפי פשטות הענין דריש כאן בחובתו של יהודה, שמכיון שהיו אחיו שומעין לו הי' לו לייעץ אותם שישיבו אותו אל אביו, אבל מהרש"א פירש דהלשון כל המברך הוא מלשון ברך נבות אלהים (מ"א כ"א), ור"ל כל המגגה את יהודה בשביל שלא יעץ את אחיו להשיבו אל אביו, הרי זה מנאץ, משום דיהודה היתה כונתו לשם שמים, מפני שידע בטח שאם ייעץ להשיבו לא ישמעו לו, עכ"ל, ויש להביא ראי' לפירוש זה ממה שאמר יעקב בברכותיו קודם פטירתו ליהודה מטרף בני עלית, ופירשו שם במ"ר דרמז למה שאמר יהודה מה בצע כי נהרג את אחינו, יעו"ש, ואי ס"ד דמאמר זה הוא לגנאי ליהודה, לא הי' אז יעקב מזכיר לו זה, כי כנודע באותה שעה רצה יעקב לקרבו ולפייסו בדברי רצוי וחבה כמש"כ רש"י שם בפסוק יהודה אתה יודוך אחיך, יעו"ש.
ועיין מענין זה בחו"מ סי' קצ"ח ס"ג.
יתכן דהדורש הזה מפרש עשרים כסף – עשרים דנרי כסף שהם חמשה שקלים, כי השקל ארבע דנרין. ופרטי דין זה יתבארו אי"ה לפנינו במקומו בפ' קרח.
טבעה הוא חצי סלע שהוא ב' דנרין והסלע ד' דנרין ונפל לכל אחד ואחד מן האחים חצי סלע [דבנימין לא הי' עמהם], לפיכך יתנו מחצית השקל שהוא טבעה, והוא בא לכפרה. וצ"ע לפי מ"ד בזוהר קפ"ה ב' דראובן לא ידע ממכירתו ולא אתגלי לי' עד זמני דאתגלי יוסף לאחוהי, יעו"ש, א"כ לא הי' בהם רק תשעה ידות לחלוקת הכסף, ויש ליישב.
הנה אע"פ דלפי הפשט הלך לנקום נקמת בני ישראל, כמבואר במקומו, אך הדיוק הוא ממה דלא הלך אלעזר הכהן שהוא הי' ראש המצביאים בישראל אחרי משה, ועיין בפירש"י בפ' מטות שם.
הוא ע"ד הכתוב וביום פקדי ופקדתי, כנגד מה שמצינו עת רצון המוכנה לטובה כמש"כ (ישעיהו מ״ט:ח׳) בעת רצון עניתיך. ומדייק כאן משום דבעלמא בציון זמן ידוע כתיב ויהי בימים ההם, וכאן כתיב בעת ההיא, לרמז דכמו דנמצאה עת רצון כך נמצאה עת פורעניות, וכאן אותה העת מפורעניות מכירת יוסף היתה עתידה ומבשרת עוד פורעניות ממקרה ירידת יהודה מגדולתו [כבדרשא הסמוכה] ומיתת אשתו ובניו ופגישתו עם תמר באופן מגונה.
וי"ל טעם העונש בזה, דהוא כנגד זה שלא נחשבה בעיניו כבוד המצוה, שהרי הפסיק באמצע עשייתה ולא גמרה, כך מורידין אותו מגדולתו ומכבודו, וכאן סמך על מ"ש במדרשים בבאור הלשון וירד יהודה מאת אחיו, שהאחים בעצמם הורידוהו מגדולתו שהי' גדול וחשוב אצלם, מפני שראו בצרת אביהם, אמרו לו, אתה אמרת למכרו ושמענו לך, אלו אמרת להשיבו היינו ג"כ שומעין לך, ונענש על זה מפני שהתחיל בהצלת יוסף ולא גמרה. וע"ע השייך לדרשא זו לקמן פסוק י"ב.
ר"ל אף אונן מת מאותו עונש של ער, ומכיון דבאונן כתיב מפורש ושחת ארצה, ממילא מבואר שגם עונש ער הי' על חטא זה.
פשוט דמדייק יתור הלשון ארצה, שלפי פשוטו אינו מכוון לענינו, והיה די לכתוב ושחת זרעו.
נ"מ בזה באומר לאשתו הרי זה גיטך על מנת שלא תלכי לבית אביך לעולם, אין זה כריתות, משום דכל תנאי בעינן שיהי' מובדל באיזה זמן, ובנדון כזה היא אגידא ואחוזה לעולם אף לאחר מיתת האב. והרמ"א ביו"ד סי' רט"ז ס"ד כתב בשם המרדכי באומר קונם בית אביך שאני הולך אסור לילך אף לאחר מיתת האב, כיון דכל יוצאי חלציו קרויים בית אב, ולדעתי י"ל כיון דבנדרים הולכין אחר לשון בני אדם א"כ תלי הדבר מאיזו כונה וסבה נדר אם בשביל האב או בשביל בני ביתו. ומה שיש עוד להעיר ולחדש בכלל זה שחידשו תוס' נבאר אי"ה בפ' תצא בפסוק וכתב לה ספר כריתות, כי שם מקומו.
המשך דרשא זו לעיל בפסוק א' בדרשא וירד יהודה מאת אחיו, ועון זה ביהודה הי' כי התחיל בהצלת יוסף כמ"ש מה בצע וכו', ולא גמר להשתדל להשיבו אל אביו. ואפשר לומר בשייכות עונש זה לעון זה משום דזה שהתחיל במצוה הוי כמו קיבל עליו בנדר להתעסק באותה המצוה, ומכיון שהפסיק הוי כביטל נדרו, וקיי"ל בעון נדרים אשתו ובניו של אדם מתים (שבת ל"ב ב').
העלוי של יהודה פירש"י שמשם נולדו פרץ וזרח שהעמידו מלכים ונביאים בישראל, אבל בירושלמי מפרש ענין העלוי שהיתה לשם שמים, כידוע באגדות שכונה תמר רק להקים זרע מיהודה, וכמש"כ רמב"ן בריש פרשה זו שכונה להתקרב אליו מתורת יבום, יעו"ש, ופי' זה מסתבר, מפני שהוא מכוון ההיפך מגנותו של שמשון, ששם הי' לתכלית גנות בלבד. ואמנם נראה דמה שהכריח לרש"י פירושו, הוא מפני שכן מוכרח לשון הגמרא יהודה שנתעלה בה, מבואר שהעלוי הי' ביהודה, משא"כ להירושלמי הוי העלוי בתמר, ודו"ק.
שעמדה בשפוע ההר.
ע"פ מדת הכנסת אורחים שהיתה רגילה הרבה בביתו, כמש"כ בפ' וירא. ונראה דדריש כן משום דזולת מקום זה לא מצינו בשום מקום שם מקום הנקרא עינים, וזהו טעם כל הדורשים בדרשא זו ובהבאה.
יש להעיר שאינו מביא ראי' לדעתו זו, אחרי דבכתוב שם מבואר דמקום זה הי' סמוך לעיר עדולם, וכאן בפרשה מבואר שבא יהודה עד איש עדולמי, א"כ היו שני המקומות סמוכים, ומכוונים הענינים, ודו"ק.
וזהו הפי' שנתנה עינים לדבריה, כלומר, שנתנה דוגמא ופתח היתר להספיקות ששאל וכדמפרש, וע"ע מענין אגדה זו בחא"ג מהרש"א.
לישב במקום מגולה ופרוץ מרובה, שכך פירושו של פתח עינים לפי פשוטו, ולא ניחא לי' לפרש דשם מקום הוא, יען דלא מצינו זולת מקום זה עוד מקום בכל המקרא שם מקום הנקרא פתח עינים.
נסמך על מ"ש באגדות דכל מגמתה בזה היתה להעמיד בנים מיהודה להקים זרע ושם לבעלה המת, ועיין בדרשא הקודמת.
והוי פירוש הענין כי כסתה פניה טעם לדבר שלא הכירה, יען כי גם בעת שהיתה בביתו לא הכירה מפני שהיתה אז מכסת פניה, וכדמפרש.
נביאים – דכתיב חזון ישעיהו בן אמוץ, ואמוץ הי' אחיו של אמציה מלך יהודה מזרע דוד שבא מתמר, וגם הוא הי' נביא, ומלכים – מדוד, שראשית השתלשלות יחוסו הי' מתמר, כנודע בסוף מגילת רות.
נ"מ בזה לענין הלאו דלא תבשל גדי בחלב אמו דאסור לא רק חלב גדי אלא גם חלב פרה ורחל, ונבאר זה אי"ה במקומו בפ' משפטים בפסוק הנזכר. ומה שאינו מביא לענין את הפסוק המוקדם ויאמר יהודה אנכי אשלח גדי עזים – בארנו לעיל בפ' תולדות בפסוק ואת עורות גדיי העזים (כ"ז ט"ז), יעו"ש וצרף לכאן.
יתכן דקשה לי' למה לא שאלו בהוראת דין זה את גדולי הדור ההוא, כמו את יעקב או בבית מדרשו של שם שממנו יצאה אז הוראה לכל ישראל, וכמבואר בדרשא הבאה שבית דינו של שם הי' גוזר גזירות דתיות, ואיך פסק יהודה הדין לעצמו, וביותר קשה לפי מש"כ הרמב"ן כאן שפסק דינה של תמר צריך חקירה רבה לפי יסודי הדין, יעו"ש.
ר"ל כשמתחילין לחקור בדין מדיני נפשות מתחילין לשאול בדעת וסברת הקטן שבדיינים, וקרי לזה מן הצד, מפני שכך היה מושב הסנהדרין, הקטנים בחכמה ישבו מן הצד מכאן ומכאן והגדולים באמצע. וטעם הדבר ששואלין את הקטן תחלה, הוא משום דכתיב (פ' משפטים) ולא תענה על רב, ודרשינן שאסור לנטות מדברי מופלא שבב"ד, ואם יתחילו ממנו והוא ילמד חובה שוב לא יענו אחריו הקטנים אף לכשידעו ללמד זכות, כי אימת רב יהי' עליהם, משא"כ אם הם ילמדו זכות תחלה והגדול ישמע אפשר שיודה גם הוא ויצא הנדון זכאי, ועיין מזה לפנינו בפ' משפטים שם, ומטעם זה פתח יהודה כאן, מפני שלגבי יעקב ובית דינו של שם הי' נחשב כתלמיד.
היא מתוצאת הוי משמע לשון הוצאה בעל כרחה, והיא מוצאת משמע לשון מציאה, (רש"י). ואין הדברים מבוארים מלבד דהבנין התפעל לא נמצא בשרש זה בכה"ג גם קשה דכפי הידוע לא יורה הבנין הזה על פעולה מוכחת יותר מהבנין הפעל. ולולא מסתפינא הי' באפשר להגיה בגמרא היא הוצאה מבעי ליה כלומר בלשון עבר, כי התורה מספרת כאן דבר שכבר היה וכמו בסיפיה דקרא, והיא שלחה וגו' ומדכתיב בל' בינוני – מוצאת (שהתמונה הזאת בביאה בספור דברים שהיו כבר מורה ג"כ התמדת הפעולה והשנותה) משמע שלא היתה ההוצאה רק פעם אחת כי אם כמה פעמים ולכן דרשו כי לאחר שנמצאו סימניה בא סמאל וכו'. ולפי"ז אין אנו צריכין לפרש בדרך אל תקרי מצאת אלא מוׁצאת – לשון מציאה, כי באמת גם בתמונה מוּצאת נכללת כל הדרשה הזאת.
ר"ל לאחר שנמצאו החותם ופתילים ומטה בא סמאל [שר של אדום] ורחקן לסימנים כדי שתשרף ולא יצא גזע בית דוד ממנה [מפני שדוד הכה את אדום בגיא מלח] ובא גבריאל וקרבן.
ר"ל ותימר לי' מפורש שממנו הרה.
הוכרחה לבקשו, יען כי לא היו עדים זולת הקב"ה, וזהו הכר פני בוראך הכר והודה האמת שהוא חותמו של הקב"ה.
קידוש שם שמים של יוסף מבואר בפרשה הבאה ממקרהו עם אשת פוטיפרע. ומ"ש שיהודה נקרא כולו על שמו של הקב"ה – הנה אע"פ שנקרא בשם זה בלידתו על שם הודאה כמו שאמרה לאה הפעם אודה את ה', צ"ל דהכונה בזה, דעכ"פ גדול זכותו שכלול בשמו שם הויה, וע' בחא"ג.
בא לאפוקי שלא נפרש הלשון ולא יסף מלשון תוספת. ונראה דהוכרח לפרש כן, משום דאם כפשוטו שלא הוסיף לדעתה, מלשון תוספת, קשה מה רבותא בזה, ומהיכי תיתא שיוסיף לדעתה אחרי שכלתו היא, ולכן מפרש מלשון הפסק, והבאור הוא, כיון שידע ונוכח בצדקתה שלא כוונה רק למצוה להתקרב אליו מתורת יבום להקים זרע ושם לבעלה המת וכמש"כ רמב"ן בריש פרשה זו, לכן לא פסק, וע"ע בדרשא הבאה.
יתכן דהירושלמי מפרש ולא יסף – ולא הוסיף [ע' בדרשה הקודמת], ואמר בזה שרוח הקודש העידה שלא הוסיף לדעתה.
ומסיק בגמרא דדרשה זו אינה אלא אסמכתא, ורק מדרבנן חוששין לחומרא לענין טומאת לידה, אבל לענין שיתן לה ימי טוהר אין נותנין אלא עד שיצא רובו, ועיין מענין זה לפנינו לעיל בפ' נח בפסוק כל אשר נשמת רוח חיים באפיו.
כן הוא גם בבבלי קדושין ע"ד א' רק לא בסמיכות על זה הפסוק, ומבואר שם דהיינו דוקא אם לא יצאה מחדר היולדת, אבל אם יצאה וחזרה אינה נאמנת, וצ"ע שנשמט דין זה בפוסקים, ועיין באה"ע סי' ד' סעיף ל"ה.
ר"ל המקרב ת"ח ומארחם לביתו באה ברכה לביתו, ועיין מש"כ השייך לדרשה זו לעיל בפ' ויצא בפסוק נחשתי ויברכני ה' בגללך.
ומפרש דכמו כן מגדיל עונו כנגד שפיכות דמים דכתיב בי' בקין גדול עוני מנשוא, וכנגד ע"ז דכתיב בי' חטא העם הזה חטאה גדולה, ונראה כלל הבאור דע"י לשה"ר אפשר לבא לכל אלה החטאים, ולכן דנו את המספר לשה"ר כגורם לעבירות אלו.
יתכן דמדייק מ"ש וחטאתי לאלהים ולא וחטאתי לאישך, ש"מ דלבד העונש שיענש מפוטיפר בעוה"ז [שזה למותר לו לפרש] עוד יענש בעוה"ב, וכמו שדרשו על הפסוק דפ' שלח הכרת תכרת הנפש ההיא עונה בה, שהנפש נכרתת ועדיין עונה בה, יעו"ש לפנינו.
פשוט דמדייק הלשון יום יום דמשמע שבכל יום המציאה לו פתויים אחרים. וכהאי גונא דרשו במ"ר אסתר על הפ' ויהי כאמרם אליו יום ויום. ומ"ש נתנה לו אלף ככרי כסף – אינו מבואר איפה מרומז זה, ואפשר לומר ע"פ מש"כ בפ' וירא שאמר אבימלך לשרה הנה נתתי אלף כסף לאחיך הנה הוא לך כסות עינים, כלומר, לפייסו ולרצותו על הבזיון והצער שגרם לו, יעו"ש, וקרוב לומר שהי' אצלם מנהג לרצות בסכום כזה לפיוס תמורת בזיון, ולכן רצתה אשת פוטיפר לתת לו סכום כזה לפייס דעתו על הבזיון והצער שיסתבב לו מזה.
ר"ל שלא ימחה חטאו לעולם, ואיירי בעבירת זנות, וע' במהרש"א. וטעם המליצה קשורה ככלב הוא ע"פ ע"ש בסנהדרין ק"ח ב' כלב שמש בתבה ונקשר כטבע הכלב בעת זווגו. ועיקר טעם הדרשה בעוה"ז ובעוה"ב י"ל פשוט דמדייק כפילת הלשון לשכב להיות, אך אעפ"כ אינו מבואר איפה מרומז להיות בעוה"ב, ואפשר לומר, משום דבעלמא מציע לשון הויה רק באישות ולא בזנות, וכמש"כ והיתה לאיש אחר, וטעם הדבר, משום דלשון הויה מורה על הויה קיימת ויסודית, ואחרי דזה לא שייך בזנות במקרה, ובכ"ז כתיב להיות עמה, לכן דרשוה ברמז לעוה"ב שהוא נצחי, והיינו שלא ימחה חטאו לעולם, וכמבואר, ודו"ק.
הם עשירים וקרובים למלכות, וכנראה דריש [ע"ד רמז] שריגם מלשון נוטריקון שרי גאים, וישראל נמשלו לגפן, כדכתיב (תהילים פ׳:ט׳) גפן ממצרים תסיע.
פירש"י שרי גוים, מלאכים, ולא נתבאר לי למה לא פירש כפשוטו שרי עובדי כוכבים הקרובים למלכות ומגינים על זכיות ישראל, ואולי משום דלשון לימוד זכות מורה על זכות בשמים, וצ"ע.
ר"ל בחלום שר המשקים, אבל בכל הפרשה כתיב חמש פעמים, ועיין בדרשה הבאה.
זמן פרעה נכה הוא בימי נבוכדנצר שהחריבה, דכתיב (ירמיהו מ״ו:י״ג) לבוא נבוכדראצר מלך בבל להכות את ארץ מצרים.
המפרשים תמהו מנ"ל להגמרא שידע לתכליתו דפריך מנא ידע, ודילמא הכונה רק ששמע כי טוב פתר ולא שידע באמת, אבל באור הענין הוא דמדייק מדלא כתיב כפשטי' וישמע, ולכן דריש וירא מלשון ולבי ראה הרבה חכמה (קהלת א׳:ט״ז ) שענינו ולבי הבין, ולכן פריך מנא ידע והבין. וע' מש"כ בפ' תרומה בפ' את המשכן כמשפטו בביאור הלשון כמשפט הראשון שבפסוק י"ג כאן.
איירי לענין המבואר בסוגיא שהיו מן החכמים שהתירו לאפות ביו"ט עוגות חרי אף כי גדולות ועבות הן ולא חששו לאוסרן משום טרחת יו"ט, כיון שנהנה מפת כזה יותר או מטעם שיש בזה כבוד יו"ט, וחקרו בשם חרי מה הוא, ואמרו כי חרי הם עוגות גדולות ועבות, והביאו סמך ראי' לזה ממה שאמר שר האופים והנה סלי חרי על ראשי [להגיעם למלכות], ובודאי היו נותנים למלך עוגות גדולות שהן מכובדות. וע"ע לפנינו בפ' נצבים בפסוק מה חרי האף הגדול.
מה שמביא פסוק ושם אתנו לא נראה כל הכרח, דהא כל הענין הפרשה הקודמת והזאת מורה על כונת הענין, ובאמת בש"ס כת"י ובדפוסים ישנים לא הובא פסוק זה. ובמ"ר איתא הלשון הקציף הקב"ה אדונים על עבדיהם, וי"ל דמכוין גם לקצף פוטיפר על יוסף, כדכתיב בפ' וישב ויהי כשמוע אדוניו ויחר אפו, וע"י נסתבב שנתנו ליוסף בבית האסורים והכרתו עם שר המשקים והמשך הענין. אמנם עם כ"ז לא נראה אותו גירסא, משום דא"כ הו"ל להביא גם הפסוק ההוא כמו שמביא הפ' פרעה קצף.
נראה דר"ל כל החלומות הולכין אחר הפתרון, וכן מפורש הלשון בירושלמי מעש"ש פ"ד ה"ו. ובאור הענין, דצריך כל אדם לפתור לו חלומו לטובה, והיינו בלשון טוב, כיון שכפי הפתרון מתקיים, ולכן מבואר בסוגיא נ"ו ב' שהרואה בחלום איזה דבר שיש לו נטיה בפסוקים לטובה ולרעה, יתפוס בלשון הנוטה לטובה קודם שיקדמנו פסוק אחר ברעיון הפתרון לרעה, וכך יעלה לו, כמו למשל, הרואה נהר בחלום ישכים ויאמר הפסוק הנני נוטה אליה כנהר שלום קודם שיקדמנו פסוק אחר כי יבא כנהר צר, ועוד הרבה דוגמאות כאלה בגמרא, וכמובא עוד דוגמא בדרשא הבאה, ובהמשך חבורנו באו הרבה דוגמאות. אמנם צריך לתפוס איזה לשון מאותו ענין שחלם לו, כמו למשל שהרואה נהר אל יתפוס לשון טוב בענין הר וגבעה, וזהו הבאור מה שאמר רבא והוא דמפשר לי' מעין חלמי', והענין מבואר.
עיין מה שכתבתי באות הקודם וצרף לכאן.
צ"ע שלא יליף גם על מהירות קיום החלום שנשנה, וכמו שאמר יוסף שהשנוי מורה כי ממהר האלהים לעשותו, ועיין בראב"ע ורמב"ן, ופלא הוא שלא העירו מאומה מסוגיא שלפנינו. –
צ"ל דסמך על הפסוק וישימני לאב לפרעה וכתרגומו דין אבא למלכא. ומה שנראה לו בכלל לדרוש המלה אברך, נראה ע"פ הידוע בתכונת לשון הקודש, דרוב המלות מיוסדות משורש לא יותר מן ג' אותיות, וכל שהוא יותר מג' אין אותה המלה פשוטה ובאה לדרשא לאיזה רמז וכונה, כמו מחספס – נמחה על פס יד (יומא ע"ה ב'), שקערורית – שוקעות במראיהם (תו"כ פ' מצורע) והרבה כהנה, עי' לעיל בפסוק והנהר הג' חדקל, ואף הכא השם אברך מכיון שהוא שם בן ד' אותיות לכן דרשוהו חז"ל.
עניני מלכות בחכמה וגבורה ויופי. ובקהלת מתרגמינן הלשון ענין רע – גון ביש.
מפרש וכל הארץ – וכל העולם, ולא דקאי על ארץ מצרים, יען דלמעלה כתיב (פ' נ"ד) ויהי רעב בכל הארצות, ובודאי באו כולם עם כספם למצרים. והנה מבואר מאגדה זו דהרעב הי' בכל העולם וכפשטות לשון הכתוב ויהי רעב בכל הארצות, וצ"ל דהגמ' חולקת עם המ"ר כאן סוף פרשה צ' דהרעב הי' רק בג' הארצות הסמוכות למצרים. וכדעת הגמ' מפורש בתרגום ראשון למגלת אסתר שחשב את יוסף בין המושלים שמשלו מראש העולם ועד סופו, ומביא ראיה מפסוק זה.
במשנה מגילה כ"ג ב' חשובים כל הדברים שבקדושה, כגון קדיש וקדושה וברכו וקריאת התורה בצבור ונשיאות כפים ועוד, וילפו ענין זה בגז"ש תוך תוך דכתיב ונקדשתי בתוך בני ישראל וכתיב בפ' קרח הבדלו מתוך העדה הזאת ואין עדה פחותה מעשרה כדכתיב פ' מרגלים עד מתי לעדה הרעה הזאת, והם עשרה מרגלים לבד יהושע וכלב, כנודע. וי"ל דלא ניחא להירושלמי לילף משם, משום דאין הגז"ש ישרה אלא כפולה, כמבואר. ומבואר בפוסקים דהני עשרה צריכים להיות ישראלים זכרים וגדולים, והגר"א באו"ח סי' נ"ה הראה לזה מקור אחר, ולא אדע למה לא הביא מדרשת הבבלי הנ"ל או הירושלמי שלפנינו, ועוד יתבאר אי"ה מענין זה לפנינו במקומו בפ' אמור בפסוק המובא כאן, וע"ע לפנינו בפ' האזינו בפסוק כי שם ה' אקרא.
י"ל הכונה בזה, דכמו שיוסף הי' המשביר למלא חסרונות הגוף, כך המלמד לתלמידו הוא ממלא חסרון הנפש.
ואותם הניח בחתימת זקן, לכך הכירם. ורמב"ן בנמוקיו הקשה דהא יששכר וזבולון היו גדולים רק מעט מיוסף ולמה הכיר הוא אותם ולא הם אותו, ותירץ דכיון דהכיר את הגדולים הכיר גם אותם. וגם י"ל בכלל הטעם שהכירם ע"פ מ"ד באגדות דשומרי העיר היו מביאים לו יום יום רשימה משמות האורחים הבאים לקנות תבואה [וכ"ה בספר הישר], ואם כן בכלל מבואר שהי' נקל לו להכירם כיון דידע מביאתם.
ואע"פ שהסבה שפחדו כאן הי' מפני שחששו לעלילה, י"ל ע"פ מ"ד בברכות נ"ד א' מברכין על הטובה מעין על הרעה, ומפרש בגמרא ומאי ניהו – מציאה, שיתודע למלכות ותבעי מיני', הרי דמציאה בשעתה אקרי טובה אף שאח"כ עתידה לה רעה, ועל זה אמר ר"ל, ומה אם האחים כשמצאו מציאה אף שהיא טובה בשעתה, אך מפני הרעה העתידה יצא לבם, אנו שאבדנו את ר' סימון שהיא אבדה והיא גם רעה לשעתה – על אחת כמה וכמה.
ר"ל בנה בית או נולד לו בן או נשא אשה ואח"כ עשה מסחר והצליח או לא הצליח אע"פ שאסור לנחש ולסמוך על זה לומר כי ענינים אלו גורמים למערכת מזלו, בכ"ז סימנא בעלמא הוי שירגיל או לא ירגיל הרבה במסחר זה.
עיין מש"כ בבאור דרשא זו לעיל בפ' ל"ו אות ט'.
ערבות סתם בלא קבלנות ילפינן מפסוק דמשלי (ו') בני אם ערבת לרעך תקעת לזר כפיך, ומפסוק שלפנינו ילפינן לערב קבלן, והחילוק בין ערב סתם לערב קבלן, דאם אמר הערב הלוהו ואני ערב וכדומה מן הלשונות הוי ערב סתם, וכשאומר תן לו ואני אשיב לך הוי כמו שנותן בשליחותו, ויהודה היה ערב קבלן, יען דכיון דראובן אמר בלשון קבלנות תנה אותו על ידי בודאי קיבל עליו יהודה גם הוא בתורת קבלנות דלולא כן לא הניחו יעקב [ועיין במהרש"א, ובמה שכתבנו הענין מיושב, יעו"ש ודו"ק] ותימה על רש"י בגיטין נ' א' שכתב דילפינן ענין ערבות בכלל מפסוק שלפנינו, בעוד שכאן בסוגיא מבואר דרק ערב קבלן ילפינן מזה הפסוק, וסתם ערבות ילפינן מפסוק דמשלי שהבאנו.
ר"ל, לא כראובן שנתן במשכנתא את שני בניו, אבל יהודה ערב את עצמו, ועיין מש"כ בפרשה הקודמת בפסוק ל"ז.
ר"ל מה התם צוה יוסף להכין שחיטה שתהא ראויה לאכילה, דכן משמע הלשון והכן, וכפי שיתבאר בדרשה הבאה, כך אין נקראת הכא שחיטה לענין חיוב כסוי הדם רק כמו שראויה לאכילה, וע"ע לפנינו בפ' אמור בדין שחיטה שאינה ראויה לענין אותו ואת בנו.
שלא יאמרו בשר נחירה אנו אוכלין.
מהרש"א דייק מה שאמר בשחיטה פרע להם ובגיד הנשה – בפניהם, משום דבשחיטה יניח להם שישחטו בעצמן, משום דאם ישחוט הוא לא יועיל כלום, דשחיטת עובד כוכבים נבלה אף בישראל עומד על גביו, והיינו פרע להם – הנח להם שיפרעו מעצמן, משא"כ נטילת גה"נ צריך אתה רק להראות להם שניטל, דגם אם נטלו עובד כוכבים כשר, עכ"ד. ולפי"ז יש לכוין מה שבטביחה כתיב וטבוח (והוא שם הפועל), ובגה"נ כתיב בצווי לנוכח, והכן – אתה.
כמש"כ ס"פ ויחי שאמר והעליתם את עצמותי מזה, שזה מורה על רקבון הבשר, ואין זה מדרך הכבוד לצדיקים, והול"ל והעליתם אותי, וכמו שאמר יעקב ונשאתני ממצרים.
ועיין במהרש"א מה שכתב בשייכות עונש זה לעון זה, וגם י"ל על פי המבואר לעיל בפסוק ט' שעצמותיו של יהודה היו מגולגלין בארון אחר מותו מפני הנדוי, וה"נ נענש יוסף בזה שנקרא עצמות על שזלזל בכבוד אביו וראוי לנדוי, וע"ע מה שכתבתי ריש פ' שמות השייך לדרשא זו.
הבאור הוא, דפריך מכאן למ"ד דשם אור יתואר ללילה [וכמו אור לארבעה עשר], ופריך והכתיב הבקר אור, דמשמע דאור שם דבר הוא וקרי לבקר אור, ומשני, אי הוי כתיב האור בקר הי' באמת כך הפירוש דאור שם דבר הוא, אבל מכיון דכתיב הבקר אור הוא כמו דכתיב הבקר האיר וכמ"ד צפרא נהיר, ואין זה ענין לשם אור, ומה דכתיב בלשון זה הוא לאשמעינן שיצא אדם בכי טוב, כשהאיר היום, וכבדרשה הבאה.
ע' מש"כ בענין נוטריקו"ן לעיל בפ' לך בפ' כי אב המון גוים נתתיך, ומפרש דכים מלשון זכים שהזי"ן מתחלף בד' בתרגום, זה – דא, זנח – דנח [וע' ת"א ר"פ תצוה], והוי גם ענין זה מעין יתר ההצטדקות – הצטדקות הנפש.
נראה פשוט דמדייק מה שהוציא ראית בנימין מכלל ראית כל האחים.
כמש"כ (תהלים ע"ט) וימאס באהל יוסף ויעש משכן שילה. ועיין מש"כ השייך לדרשה זו בדרשה הקודמת.
הכונה דכיון דידע שכל מכשול שנאת האחים אליו וכל הסבות והמאורעות שיצאו מזה הי' בשביל יתרון בגד אחד שעשה לו יעקב ואחיו קנאו בו, כמבואר ר"פ וישב ועשה לו כתונת פסים וגו' וישנאו אותו וגו', א"כ איך נתן הוא יתרון בגדים לבנימין ולא חשש משום קנאה.
לפי שהזקנים דמם מצונן והיין מחמם, וכל שהיין יותר ישן חומו נוח ורצוי לגוף.
בבבלי עירובין ל' א' מתקן הלשון דאיירי שאמר כל הזן עלי, ובכהאי גונא כולל כל דבר שזן ומשביע לפי שעה ואפילו פירות, אבל שם מזון כולל רק חמשת המינים, יעו"ש.
יתכן לפרש הלשון אל תתעסקו מלשון כי התעשקו עמו (פ' תולדות) מענין מחלוקת, ובלשון חז"ל רגיל הלשון יצאו עליה עסיקין, כלומר מערערים, ור"ל שלא תתרגזו בדרך אף בדבר הלכה, כי מפני כך אפשר שתתרשלו בדרך.
מפרש בגמרא אל תפסיעו פסיעה גסה שנוטלת אחד מחמש מאות ממאור עיניו של אדם, ותכנסו חמה לעיר בעוד שהחמה זורחת, כעו דקיי"ל לעולם יצא אדם בכי טוב ויכנס בכי טוב כמבואר לפנינו לעיל ס"פ מקץ בפסוק הבקר אור. ויתכן לומר דצוה להם על שני אלה הדברים, משום דשיער שיאיצו בדרכם כדי למהר לבשר ליעקב, וזרזם שישמרו עצמן מחפזון יתירה שמזיק לבריאות.
ואע"פ דלבסוף האמין, אך זה הי' מפני הסימנים שהראו לו, כמו העגלות ששלח פרעה וכפי דאיתא במדרשים שמסר להם סימן למסור ליעקב הענין שלמד אתו קודם שיצא ממנו.
עיין מש"כ לעיל ס"פ וירא בפסוק אברהם אברהם, וצרף לכאן.
עיין מגילה כ"ט א' כל מקום שגלו ישראל שכינה עמהם, שנאמר (שמואל א ב׳:כ״ז) הנגלה נגליתי אל בית אביך בהיותם במצרים, וצריך באור שלא הביאו דרשת המכילתא מפסוק שלפנינו שבתורה ואולי רוצה הגמרא ליליף דהשכינה היתה אתם גם בהיותם שם ולא רק בשעת עצם הירידה לשם, וזה אינו משמע מפסוק שלפנינו, די"ל אנכי ארד עמך כמו אלוה אותך על דרכך ואשובה, כדרך המלוים, משא"כ בפ' דשמואל כתיב מפורש בהיותם במצרים.
עיין בדרשה הקודמת, וכך משמע לי' הלשון ואנכי אעלך אעלה אתך משם, ועיין מענין דרשה זו והקודמת במגילה כ"ט א'.
ועיין מה שכתבתי בריש פרשת בשלח בפסוק ויקח משה את עצמות יוסף, דלכאורה משמע דרק עצמות יוסף העלו, דאל"ה מה מספר הכתוב מה רבותא בו מבשאר השבטים שהעלו עצמותיהם, וגם למה נתעסק בו משה ולא שבטו של יוסף כמו בכל שבט בני השבט, אך מבואר בירושלמי דהמצרים מיחו ולא הניחו לקחת את עצמות יוסף [אולי הי' טעמם בזה ע"פ מ"ש בסוטה י"ג א' שקבעו המצרים את ארונו של יוסף בנהר נילוס כדי שיתברכו מימיו, ובירושלמי ע"ז פ"ג ה"ב. אנשי כות עשו רגלי' דיוסף משום ויברך ה' את בית המצרי בגלל יוסף], והשתדל רק משה לקחתם ולכן סיפר הכתוב ביחוד ממנו.
הנה אע"פ דהראי' נאמנה היא, אמנם עם שהוסיף עוד המבי"ט דכללא הוא כמו בני בנים הרי הם כבנים, לדעתי צ"ע בדבור, דנהי דמצינו שבני בני בנים נכללו בבני בנים, אבל אין ראי' מכאן דבני בני בנים לבדם יקראו בשם בני בנים, וצ"ע.
נראה פשוט דעיקר הענין הי' ידוע לחז"ל שכן הוא ע"פ הטבע, משום דהכל הולך אחר הכח האחרון, ולכן אם האיש מזריע תחלה נגמר כחו מקודם והיצירה הולכת אחר הכח האחרון שהוא זורע שלה ולכן יולדת נקבה, וכן להיפך, ורק ע"ד רמז וסימן סמכו זה על לשון פסוק זה, וראי' מכרחת שאין זה לימוד גמור, שהרי בברכות ס' א' מבואר שדינה היתה בעבורה זכר וע"י תפלת לאה נהפך לנקבה, כמבואר לפנינו בפ' ויצא בפסוק ואחר ילדה בת, ולפי"ז שוב אין ראי' לזה ממה שכתב הכתוב ואת דינה בתו אחרי דבעבורה היתה זכר, אלא ודאי דרק רמז בעלמא הוא לדבר הנודע בטבע וכמש"כ.
ר"ל על סבותיו ומאורעותיו, וטעם הדבר עיין לעיל ר"פ וישב.
הדרש הזה הוא כנראה מן חופים, וא"כ השם מופים לא דרש מאומה, ויתכן דבשביל זה דריש בתנחומא מופים שהי' פיו כמו פיו של יעקב בהלכות שקיבל משם ועבר.
נראה בדעת הי"א דלא ניחא להו בהדרשה שירד לבין אומות העולם, יען כי לפי"ז היא דרשה כפולה עם הקודמת בלע – שנבלע בין האומות, ותרתי למה לי
עלי קנים הגדלים ביחד, ופשוט דדייק הלשון ובני שהוא לשון רבים ואינו חשיב רק בן אחד. וכתבו התוס' דנקרא כן על שם העתיד, דאי אפשר לומר ע"ש ההוה, דא"כ הוי מספר הבאים יותר משבעים נפש והכתוב אומר כל הבאים – שבעים.
ועיין בחו"מ סי' רמ"ז ס"ג בהג"ה.
דבבני לאה מנה שלשים ושלש ובאמת הם רק שלשים ושנים, וא"כ בפסוק כ"ו שכולל המספר ששים ושש אינו אלא ששים וחמש, ועם יעקב ויוסף ואפרים ומנשה הוו ס"ט.
והם דן, זבולון, גד, אשר ונפתלי, משום שחלושים שבכולם היו וצריכים חיזוק לכן כפל שמותם לברכה. [ואע"פ דגם יהודה הוכפל שם בשמו, אך אצלו הי' זה לכונה אחרת כפי שיתבאר שם], ואותם הביא יוסף לפני פרעה שאין נראים גבורים, מפני שאם ראה אותם גבורים יקבע אותם להיות ראשי מלחמה ולהטריחם. כך מתבאר בגמרא וברש"י, אבל במ"ר כאן איתא להיפך, דאותן שהוכפלו בשמות היו הגבורים ובירר אותן שלא הוכפלו בשמות, וכדי שלא לעשות מחלוקת בין הגמרא ומ"ר, י"ל דבין להגמרא בין להמדרש מורה הכפל על החיזוק, רק להגמרא כפל אותם כדי שיהיו גבורים מכאן ולהבא, ולהמדרש – להורות שעד כה הם חזקים.
בתחלתו כשהוא רך הוא מתוק וסופו הוא הקלח שלו, הוא מר.
ואע"פ דקיי"ל תיכף לת"ח ברכה (ברכות מ' א') ופירש"י כשמארח ת"ח בתוך ביתו מיד באה ברכה לביתו, וא"כ הלא הוי ההתקרבות הזאת ג"כ לצורך עצמו, צ"ל דאיירי שאינו עושה כזאת לשם קבלת שכר רק מאהבת חכמים וכבוד התורה.
כך מבואר החשבון במ"ר פ' ס"ה ובסדר עולם רבה ריש פ"ב ובפירש"י ס"פ תולדות, יעו"ש.
ואע"פ דבפסוק זה כתיב רק שלקט את הכסף מארץ מצרים ומארץ כנען ולא מכל העולם, דרשו בגמרא מדכתיב בפ' מקץ וכל הארץ באו מצרימה ולמעלה מזה כתיב ויהי רעב בכל הארצות מבואר שמכל העולם באו לשם עם כסף לשבר אוכל.
ר"ל שלא יהיו קורים אותם גולים שבאו מארץ אחרת. ואע"פ שאותם הגולים הועברו רק מעיר לעיר אבל הכל באותה מדינה, משא"כ ישראל באו מארץ אחרת, צ"ל דשם גולים חד הוא, ומכיון דעכ"פ גולים הם שוב לא יקניטו בשם זה את ישראל.
מדכתיב ואכלו, דעל סתם חק לא יונח הפעל אכילה. אלא עמידה או נתינה או שימה, כמו ויעמידה ליעקב לחק, וחק נתן למו, וישם אותה יוסף לחק, ולכן מפרש דחסר כאן המלה לחם וכמו דכתיב ואכלו את לחם חקם. ונ"מ בזה לפרש הפסוק דתהלים (פ"א) כי חק לישראל הוא, דדרשוהו על ר"ה, ושמזונותיו של אדם קצובין מר"ה, וכמו דכתיב כי לחם חק הוא, וכלשון הכתוב הטריפני לחם חקי.
עיין מש"כ בבאור דרשה כזו לעיל ר"פ וישב וצרף לכאן. והנה במ"ר ר"פ ויחי ובפירש"י בא טעם על הא דפ' וימי סתומה, כלומר באין הפסק מפ' ויגש כנהוג בכל התורה. לפי שכשנפטר יעקב אבינו הותחל השעבוד ונסתמו עיניהם וכו', והנה לפי"ז קשה הלא הי' צריך להיות הסתום בין פ' ויחי לפ' שמות, ששם מת יעקב, ומה שייכא פרשת ויגש לזה, אך לפי הדרשה שלפנינו י"ל דצער הפטירה מתחלת מפסוק זה בהמשך לריש פרשת ויחי, כמבואר, ודו"ק.
ר"ל יש כאן דברים מסותרים בענין זה וצריך לשים לב להם.
פשוט דמדייק יתור המלה ממצרים שאינה דרושה לענין.
קרי ליוסף תעלא לגבי יעקב, ובעידני' פירושו בשעה שמצלחת לו. והנה מבואר מכאן דס"ל דהפי' וישתחו ישראל שהשתחוה ליוסף, אבל בתנחומא ופסיקתא זוטרתא איתא שני פירושים למי השתחוה, אם לשכינה או ליוסף, ועיין מש"כ לעיל ר"פ וישב בפסוק והנה השמש והירח ראי' למ"ד שהשתחוה ליוסף.
סמיך אסיפא דקרא ונתתי את הארץ הזאת לזרעך אחריך אחוזת עולם. ולכאורה צ"ע, דהא גם ללוים יש אחוזה, והם מ"ח ערי מגרש כמבואר בפ' מסעי, וצ"ל דאין לחשוב את ערי הלוים לאחוזה כמו נחלת כל שבטי ישראל, מפני שהם היו רק מתנה הנתנה להם מישראל. ובגוף מאמר זה של רב אחא בר יעקב יש שקלא וטריא בגמרא, ולחד מ"ד לא ס"ל כן, ועיין מזה בלח"מ פי"ג ה"ב משגגות.
כלומר שמקללת אבי בעלה בפני בעלה.
כגון לענין פר העלם דבר של צבור דקיי"ל שאם עשו רוב השבטים ע"פ הוראת הב"ד אע"פ שהן מעוט הקהל בית דין חייבים והעושים פטורים כמבואר בפ' ויקרא נחשבו כשבט אחד לענין זה, ואע"פ דמצינו שחלוקים בדגלים ובנשיאים, התם הוא לכונה אחרת, כדי לחלק כבוד לדגלים ולנשיאים.
ר"ל בנה בית או נולד לו בן או נשא אשה ואח"כ עשה עסק והצליח או לא הצליח, אע"פ שאסור לנחש ולסמוך על זה לומר כי ענינים אלו גורמים למערכת מזלו, בכ"ז סימנא בעלמא הוי שירגיל או לא ירגיל הרבה במסחר זה.
ענין זה בא גם בבבלי חולין צ"ה ב' ועיי"ש ברש"י, וכנראה לבטח ששם חסר הפסוק הראשון שבכאן, ואני בבואי מפדן, וכבר כתבנו מזה בארוכה לעיל בפ' מקץ בפסוק יוסף איננו, יעו"ש וצרף לכאן.
כבר באה דרשה כזו לפנינו לעיל בפ' חיי בפסוק ואברהם זקן, ושם פרשנוה ובארנוה די הצורך, וכן בארנו שם מענין הישיבות ות"ת שבימי האבות, יעו"ש וראויים הדברים להצטרף לכאן. ומפרש כבדו מזקן מרוב עמל בתורה, דמפרש זקן זה קנה חכמה וכמש"כ בארוכה בפ' חיי שם, יעו"ש, והוא ע"ד אסמכתא ודרש אגדי, ויתכן דסמך לדרוש כן, משום דקשה לפרש שכבדו מזקן גשמי, דהא אמרינן בב"ב י"ז א' שיעקב אבינו הטעימו הקב"ה מעין עולם הבא ולא חסר לו מכל טובה, וכבידת עינים מזקנה גשמית הלא הוא צער ומכאוב.
דכיון דכתיב שמי הו"ל כאלו כתיב מפורש יעקב, ודרשה כזו כבר באה לפנינו לעיל בפ' ויצא בפסוק והנה ה' נצב עליו ויאמר אני ה' אלהי אברהם וגו', ושם פרשנוה ובארנוה, יעו"ש.
פשוט דדריש משום דבעלמא על רבוי ההולדה כתיב לשון פריה ורביה וכאן אמר הלשון וידגו לתכלית הכונה המבוארת.
כי יהושע מזרע אפרים בא, כדכתיב (ר"פ שלח) למטה אפרים הושע בן נון, ודריש מלא הגוים שכל הגוים ייראו ממנו כשיראו נס גדול כזה המתפשט בכל העולם.
עיין מש"כ בענין זה ר"פ תצא בפ' כי את הבכור בן השנואה יכיר לתת לו פי שנים, ולכאורה גם בזה אינו מבואר ההכרח דפי שנים כאחד, וצ"ל דסמיך על סוף הראי' מאפרים ומנשה וגו', וכפי שיתבאר. או דע"פ הסברא מוכח דשם הי' רק פי שנים כאחד ולא פי שנים בכל הנכסים, דהא בני יוסף היו מערערים על מעוט חלקם, כמבואר ביהושע י"ח.
ר"ל, ואימא רק דבר מועט הוסיף לו, ותו לא.
יתכן דדריש כן ממה שאמר הלשון באחרית הימים, דלשון זה מורה בכ"מ על ימות המשיח, כמש"כ (ישעיהו ב׳:ב׳) והיה באחרית הימים נכון יהי' הר בית ה', וכן ביחזקאל ל"ח ט"ז ובהושע ג' ה' ובמיכה ד' א' ובדניאל י' י"ד, ועוד. והא דנסתלקה ממנו שכינה נראה דיליף כן מהא גופא שלא נודע לנו קץ הגאולה, א"כ לא הודיע יעקב אע"פ שחשב להודיע, וא"כ לא הי' זה רצון ה' וסילק אז נבואתו ממנו. ואמנם צ"ל דרק לענין זה נסתלקה נבואתו, וראי' שהרי מבואר בפרשה שהגיד כמה וכמה ענינים שיקרו בעתיד.
פירש"י דעבור ראובן היתה מטפה ראשונה שיצאה ממנו, עכ"ל, ונראה לי דלאו דוקא מטפה ראשונה אלא ר"ל עד עבורו של ראובן, שהרי קיי"ל אין אשה מתעברת מביאה ראשונה (יבמות ל"ד ב').
בלשון רבים, וכבר באה דרשה זו לפנינו לעיל ס"פ וישלח בפסוק וישכב את בלהה, ושם פרשנוה ובארנוה, יעו"ש וצרף לכאן.
כי הוא כוון למצוא עילה בתורת משה, ולכן כתבו לו עקרו אבוס ולא איש, שלא יאמר רוצחים הם. ובפרטיות מתכונת ומטרת זה המלך תלמי בהעתקה זו כתבנו לעיל ר"פ בראשית.
ויתבאר אי"ה לפנינו שם שכוון בלעם בזה על האבות, ור"ל הא דבני יהודה היו מושכי קשת כתוב על ספר בראשית שיכלכל תולדות האבות.
בס' בראשית דבני יהודה הם מושכי קשת.
כי המושך בקשת נותן ידו כנגד עיניו, דהיינו מול העורף.
באור הענין, כי לכתחלה אין ממנין לעולם מלך בישראל אלא מזרע בית דוד, שכן נאמר בו (מ"א ז') כסאך יהי' נכון עד עולם, ורק כשאין לשעתו מלך ראוי מזרע בית דוד או מפני סבה אחרת, אז ממנין משאר השבטים. ונ"מ בין מלכי בית דוד למלכי ישראל [כלומר משאר השבטים], שמלכי בית דוד זוכים המלוכה להם ולזרעם עד עולם, כמבואר, ומלכי ישראל תפסק המלכות מבית כל אחד, ולאות על דבר זה אין מושחין לשום מלך בשמן המשחה רק למלכי בית דוד. וזהו שאמר אין מושחין כהנים מלכים, לאו דוקא כהנים לבד, אלא משאר השבטים, לבד משבט יהודה שממנו תוצאות למלכי בית דוד, ונקט כהנים לרבותא – אפילו כהנים, אע"פ שהם בעצמם ראויים למשיחה. ומסמיך כל זה על הלשון לא יסור שבט מיהודה, ר"ל שמלכותו קיימת לעד, ולכן רק הוא זוכה למשיחה, ודו"ק.
עיין מש"כ בדרשה הקודמת, וע"ע בילקוט פ' חקת בפ' ומבמות הגיא אשר בשדה מואב דריש על סנהדרין שיושבין בלשכת הגזית בתחום רות המואביה, ויסוד הדרשה ההיא בנוי על דרשה זו.
לכאורה הו"ל לומר עיר אחת להוביל, דבאופן כזה אוסרים את העיר להעגלה, אך מפני שדרך העיר לבצור, ולהוביל מיוחד החמור [שהוא עיר לכשנתגדל] לכן אמר לבצור.
לא נתבאר הכונה, ונראה שרומז למה שתרגם אונקלוס דפסוק זה איירי במלך המשיח וכפירש"י בפסוק זה. וע"ע בגמרא כאן הרואה גפן בחלום אין אשתו מפלת נפלים, ולפי הת"א הנ"ל הי' אפשר לומר גם בגפן יצפה למשיח, כיון דבפסוק כתיב גם גפן.
נראה הכונה משום דיין אדום הוא מין יין מובחר, וכמש"כ (משלי כ״ג:ל״א) אל תרא יין כי יתאדם, ויתכן דמפני זה מצוה להביא לנסכים יין אדום, כמבואר במנחות פ"ז א', משום כבוד המצוה, וכן מה דקיי"ל מצוה לקדש בשבת ובפסח על יין אדום הוא משום כבוד היום, ועיין בט"ז לאו"ח סי' תע"ב ס"ק ט'.
ר"ל ושמא תאמר שאינו משכר, דהיינו מרוה, מפני שבא מאילן סרק, ת"ל סותה, ומפרש מלשון הסתה, שהיין מסתה אותו, דהיינו משכר.
ר"ל הראה לי פנים שוחקות, כי השוחק – פניו ושיניו נגלים. וחכלילי הוא מלשון חוכא, כך פירש"י, והנה דרשות כאלה מצויות בחז"ל, והם באים ע"ד רמז ואסמכתא וסימן לדבר וכדומה, אך לפלא הוא מה שאמר פשטיה דקרא במאי כתיב ומביא על זה דרשה זו, בעוד שהיא יותר אגדית מהקודמת אשר אותה קורא דרשות ולזו – פשטות. ונראה דאין הכונה פשטות המובן בגוף הפסוק אלא פשטות הדרשה ביושר המלות, ולא כמו בדרשה הקודמת בסרוס וגזרת המלות כמו שדרש חכלילי כל חך שטועם אומר לי לי, ויש לשונות כאלה בגמרא, כמו בחולין ו' א' על הפ' דמשלי כ"ג ושמת שכין בלועך, פשטי' דקרא במאי כתיב – בתלמיד היושב לפני רבו, ושם קל"ג על הפ' (שם כ"ה) מעדה בגד ביום קרה, פשטי' דקרא במאי כתיב – בשונה לתלמיד שאינו הגון, יעו"ש, והכונה כמו שבארנו.
נסמך על הדרשה הקודמת דלשון מראה שינים רומז למראה לחבירו פנים שוחקות, שהוא אות אהבה וחבה יותר ממשקה וחלב, דע"י זה מלבין שיניו הוא, וסימן לדבר דריש מלשון זה הפסוק ולבן שנים מחלב, אל תקרא ולבן אלא ולבון שינים, וכמש"כ בפ' הקודם אות כ"א.
סנה בלשון ארמי – אסיסנא, וברוש – ברותא, ור"ל שהי' משתבח תמיד בשפת הים ואומר שסנאים שעל שפת הים הם נחשבים במקומות אחרים לברושים.
וחן מקום על יושביו. וקצת צ"ע למה יחס רק את זבולן לחוף ימים, והלא כמה שבטים היו שוכני ימים וכמ"ש בב"ק פ"א ב', ימה של טבריא בחלקו של נפתלי היה, וכ"ה בב"ב קכ"ב א' שתחומו של ים כנרת הי' עולה עמו, ובספרי פ' ברכה על הפסוק ים ודרום ירשה הנאמר בנפתלי דרשו דהוא ים גנוסר, וגם אלה השבטים שהי' גבולם למערב ישבו אל חוף הים הגדול המערבי, וצ"ל משום דלזבולן היו שני ימים וכמבואר במ"ר נשא פ' י"ג סי' י"ז, יעו"ש, ולכן כתיב גביה לחוף ימים, בלשון רבים.
כילה היא חופה. ואינו מובן כל כך הראיה מפסוק זה, אבל האמת נראה כגירסא שמצאתי בנוסחא ש"ס כת"י זוכה לנחלה כיוסף, וסמיך על תרגום אונקלוס בפ' בנות צעדה עלי שור, תרין שבטין יפקון מבנוהי יקבלון חולקא ואחסנתא, ואמתת גירסא זו נראה ממ"ש מקודם זוכה לנחלת שני שבטים, ומפרש בפרטיות, זוכה לנחלה כיוסף וזוכה לנחלה כיששכר, ולפי"ז צ"ל דהלשון בש"ס שלפנינו – לכילה, הוא פשוט ט"ס, וצ"ל לנחלה, ועיין באות הבא.
מתרגמינן עתיר נכסין. וכלל המשך ושייכות הזכות למעלת יוסף ויששכר מסמיך על הפסוק שמביא משלחי רגל השור והחמור, דשור נקרא יוסף כמש"כ (פ' ו') וברצונם עקרו שור, ויששכר מכונה חמור כמש"כ כאן יששכר חמור גרם.
בכל דבר משא ומתן שהי' לו עם אדם הי' רגיל לומר בוא עמי לדין, וגם הי' מעמיד כל דבר וענין על קו הדין.
ותעודת כל משפחה חביבה על בני אותה המשפחה.
פירש"י רוח ה' ששרתה על יעקב אבינו. ובמ"ר מבואר כמה ענינים שבהם נשתוה שמשון לנחש, וע"ע במפרשים. וכלל המאמר הוא ע"פ מש"כ בדרשה הקודמת דפסוק זה ניבא יעקב על שמשון.
עיין מש"כ לעיל אות ל"א דפ' זה ניבא יעקב. על שמשון, ודריש מדהוי ליה לכתוב שפי כמו בבלעם דכתיב וילך שפי ודרשינן שהיה חיגר ברגלו אחת, וכתיב שפיפן משמע שפי כפול. ובאור המלה שפיפן הוא מלשון חז"ל (חולין מ"ב ב') בוקא דאטמא דשף מדוכתיה.
ר"ל החיל בא עליו לשוטפו ויתגבר הוא עליו וישטפנו.
עיין בפירש"י בפסוק זה שפירש המשל מהקלות שלו, דרומז לבקעת גנוסר שהיתה בחלקו של נפתלי שהיא קלה לבשל פירותיה כאילה זו שהיא קלה לרוץ, עכ"ל, אבל בגמרא כאן מבואר שהמשל הוא לענין קלות הרגלים ממש שהי' קל המרוץ דמביא שם זה לענין המאורע כשבאו לקבור את יעקב במערת המכפלה ובא עשו ועכב ובקשו להראות לו שטר המכירה שמכר הוא ליעקב את חלקו במערה זו וראו שעזבוהו במצרים ואמרו מאן ניזל להביאו ניזל נפתלי דקליל כאיילתא.
פירש"י מכוסים מן העין, ואולי דריש כן משום דעלי עין משמע דגדל על העין ממש, ובאמת כל אילן גדל סמוך לעין, וא"כ הו"ל לכתוב על עין דהוי משמע על בסמוך, וע"ע מענין דרשה כזו לעיל בפרשה זו בפ' וידגו לרוב בקרב הארץ (מ"ח ט"ז).
ר"ל בכל מקום שהי' אפשר משם לראות קצת מהבית, והיינו בכל מקום שרואין משם שילה. וטעם איסור הבמות מאז באו לשילה משום דכתיב בטעם היתר הבמות (פ' ראה) כי לא באתם עד עתה אל המנוחה, משמע דלכשיבאו אל המנוחה יאסרו להקריב בבמות רק במזבח, ומשבאו לשילה נחו קצת מיגיעת כבוש וחילוק הארץ כמבואר בס' יהושע, ולכן נאסרו אז הבמות, וכפי שנבאר אי"ה ברחבה ענין זה בר"פ ראה בפסוק הנזכר.
כלומר קדשי שילה נאכלין אף בגבולי שאר שבטים ששנאוהו. ומה שאמר עין שלא רצתה ליהנות וכו', רומז לענין יוסף עם אשת פוטיפר. וע"ד רמז ודרש דרשו כן, מפני ששילה היתה בחלקו של יוסף וכמש"כ בתהלים ע"ח ויטש משכן שלו וגו' וימאס באהל יוסף, אבל עיקר הלמוד לענין זה הוא מפ' ראה מפסוק דכתיב בענין הבמות, השמר לך פן תעלה עלתיך בכל מקום אשר תראה ודרשינן בכל מקום אשר תראה אי אתה מעלה אבל אתה אוכל בכל מקום שאתה רואה, וכפי שנבאר אי"ה בפרט במקומו בפסוק הנזכר.
ובמ"ר איתא שנצטנן דמו אחרי ראיה זו, ומפרש ויפזו כמו ויפצו, כי ז' וצ' מתחלפין מפני שהן ממוצא אחד, וכמו זעק – צעקה, וע"ע במ"ר ובמהרש"א.
רומז לדרשה הקודמת שע"י המראה מתמונת יעקב שב מהרהוריו.
עיין בדרשות הקודמות, והאשה מכונה בשם אבן עי"ש וראיתן על האבנים (פ' שמות), וכן ולאבן – את ילדתני (ירמיהו ב׳:כ״ז).
ועיין מש"כ לעיל ס"פ מקץ בפסוק וישתו וישכרו עמו דגם הם לא טעמו טעם יין מאז נפרדו ממנו.
בערוך הגירסא שמענוה באפרתה זה ספר יהושע, ובאור הענין, דמקודם לזה אמרו בגמרא שלא ידע דוד איפה דרוש להיות נבנה ביהמ"ק, אם בחלקו של יהודה או בחלקו של בנימין, ואח"כ מצא בספר יהושע הלשון ועלה הגבול בחלק בנימין, וכיון שא"י גבוה מכל הארצות, ש"מ דצריך להיות בחלק בנימין, וזהו שאמר זכור ה' לדוד את כל ענותו [שיגע בזה] באמרו אם אתן שנת לעיני לעפעפי תנומה עד אמצא מקום לה' [ולבסוף] שמענוה באפרתה מצאנוה בשדי יער, ומפרש שמענוה באפרתה – זה ספר יהושע שבא מאפרים ומצאו שם הלשון ועלה הגבול בחלק בנימין וממילא מצאנו המקום שצריך להיות בחלק בנימין המכונה שדה יער, כמבואר.
בבבלי יומא ע"ג ב' הובא הפסוק שבטי ישרון, וברמב"ם פ"ט ה"ז מכלי המקדש כתב – שבטי יה (תהילים קכ״ב:ד׳), וזה דלא כבבלי ולא כירושלמי, ופלא הוא, ובכ"מ כתב, כיון דבבבלי אמרו שבטי ישרון ובירושלמי שבטי ישראל א"כ טוב יותר לומר שהי' כתוב שבטי יה דכתיב בי' עדות לישראל דדמי למאי דכתיב בחושן לזכרון לפני ה', עכ"ל, וכמה דחוקים וטרודים הדברים, ומאין לו לרמב"ם לסול מסלה לעצמו, ויותר מזה קשה גירסתו, כי כל המפרשים הסכימו שבס"ה היו ע"ב אותיות כתובים שם [כנגד שם ע"ב], והנה שם ישראל וישרון שוים במספר האותיות, אבל בשם יה הלא יחסרון ג' אותיות למספר ע"ב, וההכרח מכריח לומר דהי' להרמב"ם מקור נאמן מאיזו ברייתא שלפנינו היא חסרה, כאשר הראנו לדעת כ"פ מכמה ברייתות שהיו לפני הראשונים ולפנינו הם חסרים.
אין באור לזה, והמפרש עמל הרבה בדברים דחוקים, ונראה פשוט דסמך ארישא דקרא ויכל יעקב לצות את בניו ויגוע ויאסף, וכל זמן שהיה מצוה היה חי, ומכיון שפסק מלצוות גוע, ורמז הוא שאין אדם מת אלא מתוך הבטלה, ונ"מ בזה מבואר בפרק זה באדר"ן שישתדל כל אדם לתור לו איזו מלאכה להתעסק בה אף שא"צ לה רק שלא ישב בטל, ומסמיך זה אפסוקים שונים, יעו"ש. וע' מש"כ השייך לענין זה לעיל בפ' נח בפ' ויום ולילה לא ישבתו.
ר"ל זכו שהיה להם קורת רוח במשך שבעים יום שחשבו לקיים גזירת המן שנמשכה מן י"ג ניסן עד כ"ג סיון.
ואע"פ דכל האחים עסקו בקבורתו וכמש"כ בפ' י"ג וישאו ויקברו אותו, בכ"ז תלה הכתוב כל ענין זה ביוסף, כי מבואר לפנינו בפסוק י"ד שהאחים הניחו עיקר ההתעסקות ליוסף, שאמרו, כבודו של הנפטר יותר במלכים מאשר בהדיוטים. וע"ע מענין דרשה זו לקמן ר"פ בשלח.
עיין להלן בפסוק י' בענין הכבוד שהראו ליעקב. ובכלל תמיהני מה ראו חז"ל להקשות על שנויי הלשונות בעוד אשר לפי פשוטם ניחא, ע"פ מ"ש במס' דר"א זוטא פ"ו, ליציאה הקטן קודם ולכניסה הגדול קודם [ויש סמך לזה ביחזקאל מ"ו, והנשיא בתוכם, בבואם יבא [הוא], ובצאתם יצאו [הם] ], וא"כ כאן כשיצאו ממצרים הלכו המצרים תחלה, וכששבו לביתם הניחו לישראל לכנס תחלה, כהלכות ד"א וע"צ הכבוד לישראל, וקצת י"ל דיציאה זו כניסה היא, כי הלכו לקבור את יעקב, ודו"ק.
הוא גדר של קוצים.
ומבואר בגמרא דמתחלה באו כולם למלחמה [ואולי על אדות החלק במערת המכפלה, כמש"כ לעיל בפסוק ה' אות ג'], ומכיון שראו כתרו של יוסף נטלו כולם כתריהם ותלאום בארונו של יעקב, ובס"ה היו ל"ו כתרים, כתר יוסף, י"ב כתרים מי"ב נשיאים של ישמעאל וכ"ג מכ"ג אלופים שבעשו.
הם קוצים שעושים מהם גדר.
ר"ל בזכות הכבוד שחלקו ליעקב גם הם, כפי שיתבאר בפסוק הבא.
י"ל הבאור שהיו הסוסים וחמורים מלובשים בגדי אבל, וכנהוג היום בקבורת שרים.
לא נתבאר ענין וערך הכבוד בזה, וי"ל ע"פ מ"ש בברכות ס' ב' בסדר ברכות השחר, כי אסר המייניה אומר ברוך אוזר ישראל בגבורה, מבואר כי קשירת החגורה מורה על הגבורה ועל אומץ הרוח, וממילא לפי"ז הוי התרת האזור הוראה על רפיון הרוח, וא"כ י"ל דהכונה כאן דכשראו בסדר ההלויה של יעקב באותות הגדולה והכבוד, כמבואר לעיל שבאו מכל האומות ותלו כתריהם בארונו של יעקב [ע"ל פ' י'], הראו אות רפיון ידים ורוח בזה שהתירו חגוריהם, ודו"ק.
לא נתבאר בכלל איפה מרומז כל ענינים אלה שעשו הכנענים, ויתכן לומר דגם הכא מדייק כמו בפ' הקודם וכי גורן יש לאטד, ודרשו שם שהקיפו כתרים לארונו של יעקב כגורן זה שמקיפים לו אטד, ומדסיפר הכתוב שרק במקום זה ראו, ש"מ שבא להורות שכיון שראו כבוד וגדולה כזו מצד כל האומות נרתעו ופחדו גם הם עד שעשו מעשה כבוד גם הם, וכל אחד מהחכמים דריש ענין הכבוד שעשו, דכל אחד ס"ל דענין כזה מורה על כבוד הבא מפני הפחד, ועיין מש"כ באות הקודם.
פשוט דדייק הלשון "זה", דבכ"מ מורה על הוראה באצבע, כמו בתענית ל"א א', הקב"ה יושב בגן עדן בתוך הצדיקים וכל אחד מראה עליו באצבע, שנאמר הנה אלהינו זה, ובמנחות כ"ט א' שלשה דברים הראה הקב"ה למשה באצבע ויליף מדכתיב בכולהו לשון "זה", יעו"ש, ובמכילתא פ' בא, בעבור זה עשה ה' לי, בעבור זה לא אמרתי אלא בשעה שמצה ומרור מונחים לפניך על השלחן, והיינו שיהיה באפשר להורות באצבע על המצה ומרור, ועוד כאלה.
ר"ל אמרו אחד לחבירו, נניח לו לעצמו להתעסק בענין הקבורה, יען כי לכבודו של יעקב הוא שיתעסק בו יוסף, וכמ"ש בסוטה ט' ב' דכל הגדול מחבירו נתעסק בו יותר גדול, כמו משה נתעסק ביוסף [ר"פ בשלח] ובמשה נתעסק הקב"ה בעצמו. ואע"פ דכתיב וישאו אותו בניו ויקברו אותו, צ"ל דלא איירי זה בעצם הקבורה רק בההולכה וההבאה והעסק בכלל שהכל נקרא על שם הקבורה שהוא תכלית כל התהלוכה.
דרשה כזו הובאה לעיל ריש פרשה זו גבי יעקב בפסוק ונשאתני ממצרים, ושם פרשנוה, עיי"ש וצרף לכאן.
שאמר והעליתם את עצמותי ולא והעליתם אותי, והלשון את עצמותי מורה על רקבון הבשר, ואין זה מדרך הכבוד לצדיקים.
ששכח כל הטובות שעשה יוסף למצרים. ודרשה זו תסוב למ"ד מלך חדש שנתחדשו גזירותיו כמבואר בדרשה הקודמת. ופשוט דמדייק הלשון והענין אשר לא ידע, דאם קאי על העדר ההכרה בפנים הול"ל אשר לא הכיר, ואם לפרש שלא ידע כלל מענין יוסף וגדולתו – זה לא יתכן שלא ידע ממאורע גדולה ונכבדה זו בקורות המדינה, אלא ע"כ שעשה עצמו כלא ידע, וכמבואר.
לכאורה קשה בטעם עיקר הקושיא ועלינו מבעי ליה, והלא בפשיטות ניחא שיעלו ישראל מן הארץ ולא רצו בזה, אך י"ל דאחרי שחשבו המצרים את ישראל למסוכנים להם כל כך הלא אין טוב מאשר יעלו מן הארץ, וא"כ למה חששו, ולפי"ז בע"כ צ"ל דמוסב על המצרים, וא"כ ועלינו מבעי ליה.
עיין מש"כ בפסוק הקודם ריש אות ד' וצרף לכאן.
מלבן היא דפוס שעושין בו לבנים, ותכלית כונת מעשה זה יתבאר לקמן בפ' י"ג אות י"ז.
פירש"י רדוי של שומה שמרגילין ומשימין לעבודה אותו מלבן שתלו לו [בדרשה הקודמת] היה לישראל רדוי של השמה, עכ"ל. והנה גם אחרי דברים אלה הענין דורש באור, ונראה כי לכאורה אינו מבואר מה שאמר ששמו שרי מסים הלא ענין המס הוא היפך מתכלית המכוון, כי פרעה רצה לענות ולדחוק אותם בעבודת הגוף, וכשישים עליהם מס של ממון, הרי פטרם מעבודה, וא"כ אין באור להמשך הפסוק וישימו עליו שרי מסים למען ענותו בסבלותם, ותחלת הפסוק סותר לסופו, וצ"ל דהלשון מס שבכאן אינו מס ממון אלא מס עבודה, וכמו ויעלם שלמה למס עובד (מ"א ט' כ"א).
עיין מש"כ לעיל בפסוק הקודם ריש אות ד' וצרף לכאן.
סמיך על דרשה דלעיל בפסוק וישימו עליו דקאי על פרעה. ואולי דריש כמו ענוֹתוֹ עדה"כ אענה את השמים והם יענו וגו', ר"ל להפיק רצונו.
כשהיו בונין קצת היה מתרוסס [או מתמסמס] ונופל וחוזרין ובונין והוא נופל, ועיין באות הסמוך.
כלומר נבלע בארץ. וטעם דרשות אלו הוא משום דכונת פרעה בעבודתם לא למען סוף תכלית המלאכה כי אם למען גוף העבודה עצמה שיעבדו ויעמלו, ולכן כדי שלא תתם המלאכה בחר ליתן להם מלאכה במקומות לחים שיבנו ויחזרו ויבנו.
כלומר, רוה"ק אומרת למצרים לא תועיל לכם כל התחכמות נגד רבוים של ישראל אלא כאשר יענו אותו כן ירבה וכן יפרוץ.
טעם הדרשה מדלא כתיב ויקוצו בחייהם מפני בני ישראל כמו גבי רבקה קצתי בחיי וגו' ולכן דרשו מענין קוצים וכן דרשו חז"ל במ"ר הפסוק ויקץ מואב מפני בני ישראל בכהאי גונא ע"ש. והנה לפי הפשט הוי הבאור שהיו ישראל נראים בעיני המצרים כקוצים, ויש מפרשים שהיו המצרים בעיני עצמם כקוצים נגד מעלתם ורבוים של ישראל, והיינו שחשבו שעוד מעט יהיו ישראל נטועים בארץ כאזרח רענן, והם, המצרים, יהיו כקוצים מושלכים מן הכרם. והנה אם ע"ד הדרש יש פנים לכאן ולכאן, אבל תמיהני שלא העירו אלה המפרשים, כי במ"ר מפורש מלמד שהיו ישראל דומין בעיניהם כקוצים.
פריכה היא שברון הגוף וכובד הרוח, ונראה דחכמים אלה לא פליגי בעיקר הדבר, שהיו עובדין עבודת פרך, אלא שר' אלעזר מפרש באיזה ענין השיג פרעה את חפצו שיעבדו בהכרח בפריכת הגוף, ואמר שהעבידם בפה רך, שהונה אותם, וכוון למ"ש במ"ר פ' בהעלותך בפסוק אספה לי שבעים איש, בזה"ל, בשעה שאמר פרעה הבה נתחכמה לו וישימו עליו שרי מסים קבץ את כל ישראל ואמר להם בבקשה מכם עשו עמי היום בטובה, והיינו דכתיב ויעבידו מצרים את ב"י בפרך – בפה רך, נטל סל ומגריפה, מי היה רואה את פרעה נוטל סל ומגריפה ועושה בלבנים ולא היה עושה, מיד הלכו כל ישראל בזריזות ועשו עמו בכל כחן, לפי שהיו בעלי כח וגבורים, כיון שחשך עליהם היום, העמיד עליהם נוגשים ואמר להם חשבו את הלבנים, מיד עמדו ומנו אותם ואמר להם, כזה אתם מעמידים בכל יום, ע"כ, והיו מוכרחים לעבוד בכל יום כמו ביום הראשון כדי להשלים מנין הלבנים, הרי דתכלית העבודה בפה רך היתה כדי להעבידם אח"כ בפרך, וזה באור נאמן לאגדה זו.
כשהוא רך הוא מתוק וכשהוא מתקשה הוא מר.
יתכן דדריש כן משום דקשה ליה למה הוציא העבודה בחומר ובלבנים מכלל כל העבודות, לכן דריש – בתחלה בחומר ובלבנים ולבסוף בכל עבודה בשדה, ור"ל שהרגילום לעבודה מן הקל אל הכבד.
פירש"י וזו היא עבודה קשה שלא היו רגילים בהם, עכ"ל. וי"ל דדריש עפ"י תרגום הפסוק (משלי ב׳:י״ב) מדבר תהפוכות – ממלל מפרכיתא, ור"ל שהיתה תהפוכה במצב העבודה. וסמכה הגמ' ענין התהפוכה שנתנו מלאכת נשים לאנשים ולהיפך, שזה היפך מוחלט.
פי' פועה – צועקת כמו כיולדה אפעה (ישעיהו מ״ב:י״ד) ובלשון חז"ל פעיתא היא דא (סוכה ל' א'), משעשעת אותו כדרך שמשחקים לתינוק בדברים ערבים לשעשעו.
נסמך על המבואר בפרשה הסמוכה בפסוק ד' דבעת שנולד משה אמר עמרם למרים, בתי, נתקיימה נבואתך, ולא מצינו היכן נבאה זאת, וסמיך זה אלשון הרגיל בנביאים לדבר ברמה כמו אל חכך שופר (הושע ח׳:א׳), הרימי בכח קולך (ישעיהו מ׳:ט׳).
עיין מש"כ בדרשה הבאה וצרף לכאן.
עיין בדרשה הקודמת ובין לדרשה ההיא ובין לדרשה זו קשה טובא האם היה פרעה צריך להורותן סימני לדה והלא מילדות ובקיאות היו. ובס' רביד הזהב כתב דכונת הגמ' בזה שחשש פרעה שלא תשמענה לו המילדות לאבד נפשות, לכן הסביר להן שיכולות הן להרגן קודם שיצאו לאויר העולם, דבאופן כזה לא מקרי עוד נפש רק עד שיוציא כל הראש [ע"ל בפ' נח בפסוק כל אשר נשמת רוח חיים באפיו], ולכן הגיד להן כי כשתראינה את הולד מתחיל לצאת תראינה מיד בהתחלת יציאת פניו אם פניו למטה ובן הוא תהרגוהו תיכף ולא תעבורנה על אבידת נפש, עכ"ל. והנה בעיקר הרעיון הזה כבר הקדימו המהרש"א בסנהדרין נ"ו א', אמנם יש לדון בזה אם נדונו ישראל קודם מתן תורה בדיני ישראל או בדיני בני נח, כי אם נדונו כבני נח עדיין לא יצאו מידי עבירה, כי ב"נ חייבין גם על העוברין, כמבואר לפנינו בפ' נח בפסוק שופך דם האדם באדם, ובענין זה איך נדונו ישראל קודם מת"ת עיין משכ"ל בפ' בראשית בפסוק ויצו ה' אלהים על האדם.
פירש"י דאליהן משמע על עסקי ביאה מלשון ויבא אליה, עכ"ל. ופי' זה דורש באור, ואפשר לומר ע"פ מ"ד ביומא ד' ב' עה"פ וישמע את הקול מדבר אליו (ס"פ נשא) לו לא נאמר אלא אליו משה שמע וכל ישראל לא שמעו, ופירש"י משום דלשון אליו משמע שאליו לבדו נמשך הקול, יעו"ש. ולפי"ז י"ל דמדלא כתיב כאן כאשר דבר להן, אלא אליהן, משמע שרק הן לבד שמעו הדבור, וא"כ היה מדבר אליהן בלחש, ודרשו שתבען לדבר עבירה, והיינו שדבר דברים מכוערים. ונראה דכלל הדרשה הוא עפ"י מה דקי"ל בב"ב ק"ט ב' דתולין את הקלקלה במקולקל, ולכן רגילין חז"ל לתלות ענינים מגונים באנשים בעלי מדות מגונות, וכעין מש"כ הרא"ש בפירושו לנדרים ס"ד ב' במ"ש שם כל מקום שנאמר נצים נצבים אינו אלא דתן ואבירם דמפני שהיו ידועים לבעלי מחלוקת ומדות מגונות תולין כל עניני מחלוקת בהם, ועיין מזה ביתר באור לקמן בפסוק וירא והנה שני אנשים עברים נצים, ולולא כל זה היה אפשר לומר כאן דלכן דבר אליהן בלחש כדי שלא ישמעו בני ישראל מזה ולא יקראו אותן למילדות.
פירש"י מדלא כתיב ולא המיתו, עכ"ל. ותמיהני שלא פירש מדמיותר כלל הלשון ותחיין, דדי היה אם היה כתוב ולא עשו כאשר דבר אליהן, ומדסיים ותחיין משמע שלא לבד שלא עשו כפקודתו להמית אלא עוד עשו פעולה להחיותם, והיינו שהספיקו להם מים ומזון, וכ"מ במ"ר.
יתבאר יותר על פי מ"ד במ"ר ובתנחומא יום שנולד משה אמרו אצטגניני פרעה היום נולד מושיען של ישראל ואין אנו יודעין אם מצרי אם ישראלי הוא ועמד וקיבץ כל עמו ובקש מהם ליתן לו הנולדים ביום ההוא, וזהו אף על עמו גזר, וע' בדרשה הבאה.
כלומר שטעו בזה, וע"ע לפנינו פ' חקת בפסוק מי מריבה, וקצת צ"ע לפי"ז שטעו בהשקפתם א"כ איך עבר הסימן אחרי שנשלך ליאור, וצ"ל שבאמת היה הסימן כולל שני הענינים השלכה ליאור ומי מריבה, והיינו כל מה שיארע לו על המים, וכשהושלך ליאור נעשה איזה שינוי באותו הסימן, וסברו הם שבזה עבר כל הענין, ובאמת עדיין נשאר רושם וסימן למי מריבה, ונ"ל לדייק זה מלשון שאמרו תו לא חזינן כההוא סימנא, ולא אמרו תו לא חזינן ההוא סימנא, אלא שרק הסימן הקודם עבר ונשאר ברושם אחר בשינוי, וזה היה טעותם, ומדויק הלשון כההוא.
ובעצה מצינו לשון הליכה, כמו לכה איעצך (פ' בלק) אשר לא הלך בעצת, וטעם שהלך בעצתה י"ל ע"פ המבואר בסמוך דהיתה מתנבאת אז.
שלמדו כולם ממעשיו, ולכן הקדים שגדול הדור היה.
פירש"י שכיון שאין נולדים אינם באים לעוה"ב, משא"כ בגזירת פרעה שנולדים ומתים וחוזרים וחיים לעוה"ב, עכ"ל, ולו"ד יש לפרש ע"פ מ"ש בברכות י' א' שאמר ישעיה הנביא לחזקיה (ישעיהו ל״ח:א׳) כי מת אתה ולא תחיה, כי מת אתה בעוה"ז ולא תחיה לעוה"ב, אמר ליה, ומאי כולי האי, אמר ליה, משום דלא עסקת בפו"ר, ולכן י"ל דהכא קאי על האבות שאם לא יתעסקו בפו"ר נחשבים כאבודים בעוה"ז ובעוה"ב.
כמש"כ לעיל אות ב'.
יתכן דסמיך ארישא דקרא (ותהלים קי"ב) מושיבי עקרת הבית, ודריש מושיבי מלשון ושבו בנים לגבולם, וא"כ מכוון לענין שהחזירה עמרם, ועקרת הבית כנוי ליוכבד, אולי ע"ש שנעקרה מביתה בגירושיה, ואפריון הוא חופה, כמש"כ הרא"ש בכתובות פ"ב סי' ח' וז"ל, ונוהגין באשכנז שעושין אפריון ומושיבין החתן והכלה והוא נקרא חופה.
ואע"פ דשם בת כולל שם מתיחס מאבות לבנים, י"ל דהכונה ע"פ מ"ש רש"י בתהלים ד' בפסוק עד מה כבודי לכלמה שאמר דוד עד מתי אתם מבזים אותי באמרכם ראיתם את בן ישי, בכרות בני עם בן ישי, כאלו אין לי שם, ומבואר מזה דזה שקורים לו רק בשם אביו בזיון הוא לו, ולכן מקשו אפשר בת מאה ושלשים שנה וקוראים אותה רק בשם אביה. ועיין מש"כ התוי"ט בפ"ה דאבות בבאור השמות בן בג בג ובן הא הא, ומש"כ אנחנו בפ' שלח בפ' ויהס כלב.
כפי שיתבאר בדרשה שבסמוך.
כלומר בקללת בעצב תלדי בנים, וקצת צ"ע ממש"כ רש"י בשבת קנ"ב ב' דקללות של אדם הראשון שוין בכל האנשים, יעו"ש, וי"ל.
פירש"י מהכא נפקא לן זה.
דמטבע התינוק לצעוק כששומע קול תינוק אחר, וזהו אחזו לנו שועלים קטנים שהמצרים הקטנים תפסו המקומות שבהם עצורים ילדי ישראל.
ר"ל אע"פ דגופו היה משתמר יותר בתיבה של עצים רק משום שגמא הוא בזול.
לפי שדבר הקשה נתקל ונשבר כשהמים שוטפין בחזקה, אבל דבר קל כשנתקל נשוף לאחוריו. ונראה דר' אלעזר ור' שמואל בר נחמני אזלי לשיטתייהו בדרשה שבסמוך ותשם בסוף, דר"א ס"ל בסוף ים סוף, ולכן היה ראוי יותר לעשות תיבה של עץ ובכ"ז עשתה של גמא מטעם שממונם חביב וכו', ורשב"נ דס"ל ותשם בסוף באגם א"כ א"א ליה לדרוש כר"א, יען דבאגם באמת די בתיבה של גמא, ולכן דרשו גמא לענין אחר.
של זפת.
שים סוף מגיע עד הנהר נילוס שבמצרים.
ועיין משכ"ל אות י"ד.
ר"ל כלל התשלומין מדה כנגד מדה נוהג בין במדה טובה בין במדת פורענות, ויתרון למדה טובה שמשלמין שכר בתוספת ויתרון על המדה שמדד האדם, וכדמפרש. וע"ע לפנינו בפ' נח בפסוק וארובות השמים נפתחו, ובתוס' בסוגיא כאן י"א א'.
נראה דר"ל על שם נבואתה שהתנבאה על משה שהוא עתיד להושיע את ישראל, כמבואר בדרשה הבאה, ועתה שהשליכוהו ליאור עמדה לדעת מה יהיה סוף נבואתה, וכדמפרש.
ובחכמה כתיב (משלי ב׳:ו׳) כי ה' יתן חכמה מפיו דעת ותבונה, וכשבאים אלה הדברים מפי הקב"ה הוא חזון נבואה.
נראה דסמיך על סוף הפסוק, כי אם גלה סודו אל עבדיו הנביאים, ורומז לנבואת מרים בענין זה, כמש"כ.
קאי על המזבח שבנה גדעון על שם שראה מלאך ה' וקרא אותו ה' שלום, וגם זה הוא ענין נבואה לדבר עם המלאך פנים אל פנים.
נראה דמדייק דלפי הפשט הול"ל לראות מה יעשה לו ולא לדעה. וכלל דרשה זו נסמכת על הקודמת ושם נתבארה.
יתכן דמדייק מדלא כתיב לרחוץ ביאור, כמו ורחץ במים, וכן בכ"מ, וכ"מ בחא"ג, ואמנם כלל הדרשה עדיין דורשת באור, ונראה ע"פ מש"כ אונקלוס ומפרשים בפ' מקץ בפסוק כי לא יוכלון המצרים לאכול את העברים לחם כי תועבה היא למצרים, וכתבו הטעם בזה, משום דעברים אוכלים בשר צאן והמצרים עובדים לצאן, ולכן אינם יכולים לראות מי שאוכל דבר הקדוש להם, עכ"ד. ומבואר מזה דמה שחשיב אצלם לאלוה אינם משתמשים בו לדבר של חול, וידוע דפרעה היה עובד לנהר, כמבואר במדרשים וע"ל בפ' וארא בפ' הנה הוא יוצא המימה, וא"כ לא היה משמש באותו הנהר לרחיצת תענוג, ואם היתה בתו כרוכה אחרי דעותיו לא היתה רוחצת גם היא בו, ומדהלכה לרחוץ ש"מ שבטלה ע"ז שלו, והיינו שירדה לרחוץ מגלולי בית אביה.
יתכן בטעם עיקר כל דרשה זו, משום דמדרך הנמוס כשהיתה בת פרעה רוחצת היו הנערות שלה צריכות לעמוד אצלה או לרחוץ אתה ולא לילך ולטייל על שפת היאור ולכן דריש הליכה זו מעין הלשון הולך למות, וכדמפרש, והוא הדין שהיה יכול להביא הפסוק מקהלת כי הולך האדם אל בית עולמו. וע"ע בדרשה הבאה.
בדרשה הקודמת.
י"ל דרומז הוא למ"ש במס' שמחות ריש פ"ח והובא ברא"ש פ"ג דמו"ק סי' קכ"ח דעושין חופות לחתנים וכלות שמתו קודם כניסתן לחופה, וכתב הב"ח סי' ש"נ דהאידנא אין נוהגין כן.
עיין לעיל בפסוק ב' בדרשא ותרא אותו כי טוב הוא.
רומז למ"ש במדרשים דבאותו היום בטלה הגזירה מהשלכה ליאור. וי"ל דמדייק הלשון מילדי העברים זה, דלפי פשטות הלשון הול"ל מילדי העברים הוא.
ר"ל שהתחכמה והעלימה, אמרה מן העבריות וקראה האם, וטעם הדיוק מלשון העלמה י"ל דדייקו מדלא כתיב ותלך אחותו כמו בפסוק ד' ותתצב אחותו ובפסוק הקודם ותאמר אחותו. ויתכן עוד לומר דהדיוק הוא מדקרי לה עלמה והיא היתה עוד ילדה.
מדלא אמרה היניקי את הילד. או דהיה צ"ל הוליכי (בו"ו).
וכתב בס' רה"ז דמה דקיי"ל דמינקת בשכר אסורה להניק בן חבירתה יש לדייק מלשון והיניקהו לי, דהלשון לי מיותר, ובא לרמז לי ולא עוד לאחר. ועיין באה"ע סי' פ"ב.
ואמנם לדינא קיי"ל דאין ב"נ נהרגין אלא על שבע מצות דידהו, ודרשה זו אסמכתא, והלשון חייב מיתה פירושו חייב מיתה לשמים. ומה שהרגו משה למצרי אולי הוראת שעה היתה, ועיין ברמב"ם פ"י ה"ו ממלכים ובכ"מ.
יתכן דמדייק זה גם מהלשון ויבקש פרעה להרוג את משה ולא כתיב ויבקש את משה להרגו, משמע דהמבוקש וההשתדלות היתה לא למצאו כ"א להרגו, כלומר איך להרגו, דלא היה יכול את זה, ומפרש סבת הדבר שלא היה יכול להרגו משום שקהה החרב מעל צוארו ונשבר, וע"ע לקמן ר"פ יתרו בפ' ויצילני מחרב פרעה.
כמש"כ בפ' בהעלתך ויאמר משה לחובב בן רעואל וגו', וא"כ רעואל הוא אבי יתרו, וכאן קורא ליתרו בשם אביו רעואל.
צ"ל דהיינו רק בתינוקות ולא בגדולים, שכן מבואר ביבמות כ"א ב' וגזרו על אשת אבי אמו משום אשת אביו, וטעמא מאי, כולהו דבי אבא רבה קרו ליה. וע"ע מש"כ בפ' בהעלתך (י' כ"ט).
כמש"כ בדה"א ב' ומשפחות סופרים יושבי יעבץ וגו' המה הקינים הבאים מחמת אבי בית רכב, והם היו בניו של יתרו הנקרא קיני, ככתוב בס' שיפטים א' ובני קיני חותן משה, ומשפחות סופרים היינו סנהדרין.
טעם שבועה זו מבואר במדרשים שאמר לו יתרו, יודע אני שיעקב אביכם כשנתן לו לבן את בנותיו נטלן והלך שלא מדעתו, ושמא אם אתן לך את בתי אתה עושה לי כך, ולכן נשבע לו, ועיין בדרשה הסמוכה ולקמן פרשה ד פסוק י"ט ויאמר ה' אל משה במדין לך שוב מצרים.
כמבואר בדרשה הקודמת. ובאור הענין, כי כנויי נדרים נקראו כגון במקומות שאנשיהם עלגים ומפסידים את הלשון הברור והנקי ומכנין דבר ושם ידוע בשם משובש ומוטעה הולכין אחר כונת אותו השם, ונקרא כנוי כמו המכנה שם לחבירו, כלומר כנוי לשם העקרי והברור, כגון במקומות ידועים שרגילים לקרות לפעמים למשה מותא, ומכונין בזה לשבועה שנשבע, הרי זה כנוי לשם משה, וכן כל כיוצא בזה הולכין אחר לשון העם באותו מקום ובאותו זמן, וכן לענין שבועות ונזירות וערכין וחרמין והקדשות וקרבנות, ועיין בתוס' יו"ט ומפרשים שטרחו בבאור דרשה זו, ובמה שכתבנו הכל מבואר ברחבה.
טעם הדבר דגרשם הוא מלשון גרות ככתוב בפסוק זה כי אמר גר הייתי בארץ נכריה, וגרשון הוא מלשון גירושין, וכן מצינו בתורה שני שמות אלו, גרשם כאן וגרשון בן לוי [כ"פ בתורה]. ועיין בס' גט פשוט באה"ע סימן קכ"ט מעשה באחד שנקרא בלידתו גרשם ע"ש הגירות, ובמשך הזמן נשתקע שם זה ונקרא גרשון, וכתב שראוי לכתוב גרשם דמתקרי גרשון, ולכאורה צ"ע דהא הלכה רווחת היא דשם הנשתקע אין כותבין כלל, ונראה ע"פ מש"כ הב"ש בסי' הנ"ל דבשם עריסה שבני משפחתו נקראים כך לא שייך נשתקע, וא"כ הכא דידוע סבת הדבר מה שנקרא גרשם, מסבת הגרות, והסבה מבוארת בתורה, ג"כ אינו שייך נשתקע, ודו"ק.
הראיה מלשון וירא וידע יתבאר ע"פ מ"ש במ"ר כאן שהבינונים עשו תשובה והרשעים הרהרו, ונראה הבאור, משום דהבינונים שעשו תשובה בפועל שייך בהם ראיה, והרשעים שרק הרהרו לעשות תשובה שייך בהם ידיעה בלב, וזהו וירא אלהים – תשובת הבינונים, וידע אלהים – הרהור תשובה של הרשעים.
לפי פשטות הענין הוי כונת הראיה שלשון חבה הוא מכפילת השם משה משה, אבל צריך הסבר איזה הרגש חבה יש בזה, ואמנם יתבאר ע"פ הרגיל וטבוע בטבע, דכשצריך אדם לדבר עם חבירו קורא אותו פעם אחת בשמו להזמינו לדבר, ומדבר אתו מה שצריך לו, משא"כ אב ואם כשמדברים עם בנם האהוב וחביב להם ביותר, יקראוהו בשמו אף כשאינם צריכים לזה, יען כי מתענגים הם בזה גופא שקוראים לו בשמו, וגם כאן קרא לו הקב"ה שתי פעמים בשמו מפני כי מתענג הוא כביכול לקרוא לו בשמו וכאב את בנו ירצהו ויחבבהו.
פסוק זה דוד אמרו, וכוון על גדולת המלוכה, ומה שלא נתנה למשה בקשתו הוא רק בזה שלא נתנה המלוכה לזרעו אבל לו לעצמו נתנה, כמש"כ (פ' ברכה) ויהי בישרון מלך, ודרשינן דקאי על משה.
ופשוט דמכאן גופא ילפינן איסור הליכה במנעלים במקדש. ומסיק בגמרא דרק בבית המקדש אסור, אבל בבית הכנסת מותר, ועיין באו"ח סי' קנ"א. ומרמב"ם פ"ה ה"ה מתפלה מבואר דהכל תלוי לפי מנהג המדינה, שאם דרך אנשי המקום אלו לעמוד לפני גדולים אלא בבתי רגלים אסור באותו המקום להתפלל יחף, ולפי"ז בארצות ששם המנהג ללכת יחף מותר גם להתפלל יחף. ומבואר בדברי הימים שמכבר הימים היה הנהוג בכל העולם וגם במלכים ושרים לכבדם בשליפת מנעל עד שבא אפפיור אחד ואמר דטוב יותר להראות כבוד והכנעה בגלוי הראש מאשר בהתגלות הרגל, ונתקבלו דבריו בכל ארצות אירופא זולת בארצות המזרח, ולכן אצלנו בארצות המערב והצפון אסור להתפלל יחף. ומה שבמקדש המצוה לעבוד יחף דוקא, הוא משום שבמקדש אסור להיות דבר חוצץ בינו לבין הקרקע, כנודע.
פירש"י לקלסתר פנים כי קרן עור פניו, עכ"ל. ולולא דבריו היה נראה לפרש דמכוין למ"ש ר' לוי במ"ר כאן, בשכר ויסתר משה פניו זכה לודבר ה' אל משה פנים אל פנים (פ' תשא), והכונה מדלא כתיב פה אל פה ש"מ שבא להורות שבא לו בשכר ויסתר משה פניו.
וע"ע במ"ר שנויי ותוספות נוסחאות בענין זה, ובחידושי הרשב"א לע"י נתבאר ענין דרשה זו, יעו"ש.
ומה דלא יליף מכאן גם לענין דבש דבורים, שג"כ י"ל דאסור משום אבר מן החי, הוא פשוט משום דהדבש שמשתבחה בהן א"י הוא דבש תמרים וכמש"כ ארץ זית שמן ודבש.
ר"ל קל ברגליו מכל החיות [רש"י ר"ה י"ג א'].
ר"ל יכול כמו שבשר צבי כחוש מחמת שהוא קל לרוץ ורץ הרבה, כך תבואת הארץ כחושה מפני שקלה הארץ לבשל התבואה.
לכאורה אין הכרח דמהלשון זבת חלב ודבש מתבאר שמנות התבואה, והלא אפשר לפרש דהוא ענין בפני עצמו שהיא תזוב המינים חלב ודבש. אבל אין זה שייכות לאיכות התבואה, וי"ל משום דתלי הכתוב דבר שאינו בטבע, שאין טבע הארץ להוציא חלב ודבש ממש, ולכן דרשוהו שזה תאר לתבואת הארץ.
שידע מהשעבוד בשעת שעבודם.
ובמ"ר כאן איתא שאמר לו הקב"ה לך אני מודיע, ר"ל שאמר לו דמה שאמר לו אהיה אשר אהיה לא אמר זה אלא לו לבדו, אבל לישראל לא יגיד רק פעם אחת, וכך מורה המשך לשון הכתוב, ועיין בחא"ג. ועוד איתא הגירסא במ"ר, אני אהיה עמכם בשעבוד זה, ולא אני הייתי, ונראה גירסא שלפנינו בגמ' עיקר, יען דכאן מיירי בסוף השעבוד דשקיל וטרי ע"ד הגאולה.
נראה דר"ל מניין שכופלים הלשון אלהי אבותינו ועם זה פורטים שמות האבות אע"פ שיש בכלל מה שבפרט. ונראה דקמ"ל בזה מ"ש בברכות י"ג ב' אין קורין אבות אלא לשלשה, אברהם יצחק ויעקב, יעו"ש. אכן צ"ע אם ילפינן מהכא, והלא כאן לא כתיב ה' אלהיכם וא"כ למה אנו אומרים אלהינו, וי"ל משום דבכלל מציע שקרא הקב"ה אלהותו על האומה הישראלית רק אחר יציאת מצרים, כמו שמוכח מכ"מ בתורה שתלה אלהותו ביציאת מצרים כמ"ש אני ה' אלהיכם אשר הוצאתי אתכם וגו'. ולכן לא אמר כאן אלהיהם.
קריאתו וכתיבתו ופירושו.
וכל כמה שאפשר להעלימו דרוש להעלים.
ואין ראוי לדרשו ברבים. וע' בחגיגה רפ"ב י"א ב'.
ור"ל אע"פ ששמעו שם המפורש בנקודו לא היו זזים משם עד שנתעלם [שנשכח] מהם הנקוד מפני שכבוד השם שיהיה נעלם מרוב בני אדם.
טעם הדיוק מדלא כתיב זה שמי וזכרי אלא זה וזה ש"מ שהודיעו שני שמות, אחד שם המיוחד ואחד שם שנזכר בו.
באור הענין, כי סתם זקן כל אחד לפי ערכו מוסיף חכמה ודעת ע"פ נסיונותיו ומקרי ימיו הרבים, וכ"מ ממ"ש איוב (ל"ב) אמרתי ימים ידברו ורוב שנים יודיעו חכמה, וכן אמר שם (י"ב) בישישים חכמה, ולכן אמרינן בעלמא (קדושין ל"ב ב') אין זקן אלא מי שקנה חכמה, והיינו משום דבלא"ה אין יתרון לזקנה על הבחרות, אכן יש שמשפיע הקב"ה רוח חכמה גם על צעיר לימים ונקרא גם הוא זקן על שם קנין החכמה הבאה לו הנועדה בטבע רק לזקן, כמש"כ, וזו היא כונת אונקלוס שתרגם (ר"פ וישב) בן זקונים – בר חכים, ולכן מפרש כאן במעלת נפש הזקנים האלה שהיו חכמים וצדיקים. וענין החזקת ישיבות והפצת התורה אז היה מקודש כולו להורות אחדות הקב"ה וטעותי העובדים לאלילים וכו', ובארנו ענין זה בארוכה בר"פ חיי בפסוק ואברהם זקן, וראויים הדברים להצטרף לכאן.
ואפילו לדרשה הקודמת דזקנים שבכאן פירושו חכמים – ג"כ. ניחא, דמה שחלק הקב"ה כבוד לזקנים הוא מחמת חכמתם המצויה בסתם זקנים כמש"כ באות הקודם.
ומפרש בגמרא וגליא קמי קוב"ה דמהמני ישראל ואמר ליה, ישראל הם מאמינים בני מאמינים, דכתיב (פ' ל"א) ויאמן העם, ובני מאמינים בני אברהם דכתיב ביה (פ' לך) והאמין בה', ולכאורה נראה כאן אריכות לשון יותר מדאי, וגליא קמי קוב"ה וכו' והם מאמינים בני מאמינים, והול"ל בקצור שמשה אמר והם לא יאמינו לי וכתיב ויאמן העם, וי"ל דהוכרח להאריך בזה, משום דממה שהאמינו ישראל כאן אין ראיה שהם בכלל מאמינים, יען דמה שהאמינו היה ע"פ האותות והמופתים שהראה להם וגם ע"פ הסימנים שהגיד להם, כפירש"י בפרשה הקודמת פסוק י"ח סימן זה היה מסור בידם שבלשון פקד פקדתי הם נגאלים ומשה אמר להם לשון זה, ולכן אמר דגליא קמי קוב"ה דבכלל הוו ישראל מאמינים בני מאמינים בלא כל מסובב לזה, ומה שהיה דרוש כאן להמופתים הוא לגבי משה שחשש שלא יאמינו, נתנה לו מעשה המופתים כדי שיהיה בטוח שיאמינו לו וילך לאשר שלחוהו, ודו"ק.
אחר שהוציאה נעשית מצורעת.
י"ל הטעם באיחור זה במדת פורעניות, דאולי בין כה יתעורר האדם לתשובה וינצל מפורעניות, והקב"ה אינו רוצה בקלקלתם של בני אדם.
בתמיה, ור"ל האם לא אעמוד עתה להושיע לך, ובפירש"י בפסוק זה הובאה דרשה זו בשינוי לשון וענין והיא מתנחומא. ועיין בתוס' חגיגה ב' ב' הביאו ממ"ר דסתם חרש אינו שומע וגם אינו מדבר, אבל מגמרא שם וכן מסוגיא דגיטין ע"א א' מתבאר דסתם חרש הוא רק אינו שומע, ומדרשת הירושלמי שלפנינו סמך ראיה לזה, משום דאל"ה הול"ל גם שהחרשים לא היו מדברים.
פעמים נזיפה ופעמים גדוף, כמו ויחר אף יעקב ברחל ויאמר התחת אלהים אנכי, הרי זה נזיפה, ויחר אף שאול ביהונתן ויאמר לו בן נעות המרדות (שמואל א כ׳:ל׳), הרי גדוף.
ויהיה המשך לשון הכתוב אהרן אחיך הלוי, מי שהיה ראוי להיות לוי עתה יהיה כהן בזכות שידבר אל פרעה. ומפרש בגמרא דפליגי בזה אם משה כהן היה או לא, וס"ל לריב"ק דמשה כהן היה ולכן לא דריש כדדריש רשב"י. ויש להעיר מאי ראיה היא זו, ודלמא ס"ל לריב"ק דכהן נקרא לוי, וכמ"ש בחולין כ"ד ב' בעשרים וארבעה מקומות נקראו כהנים לוים, וא"כ שוב אי אפשר לדייק וכי לוי היה והלא כהן הוא, וי"ל דמדלא חשיב פסוק זה בין הני הכ"ד מקומות שנקראו כהנים לוים, ש"מ דהלשון לוי שבכאן מדויק הוא, לוי ממש, ולא כהן, וטעם הדבר מפני שדבורו של הקב"ה מדויק באין גדר הספק.
נראה לפרש טעם ושייכות גמול זה לזכות שמחה זו, כי מה שגדול זכותו בזה הוא מפני שלא קנא במשה שאמר לו הקב"ה שיהיה לו לאלהים אע"פ שמשה צעיר ממנו לימים, ומפני זה זכה לחושן המשפט שבו האורים והתומים ועל פיו הוא שופט, והשופט נקרא אלהים כפי שיתבאר אי"ה בפ' משפטים בפסוק ונקרב בעה"ב אל האלהים, אלהים לא תקלל, והרי זה תשלום מדה כנגד מדה.
טעם הדבר כתב הכותב משום דלשון לשלום משמע שילך לשלמות הבאה משא"כ הלשון בשלום משמע בשלמות הנקנה עד כה, וזה שייך במת שנעשה חפשי מכל ואינו קונה עוד שלמות, וביתר באור השייך לדרשה זו בארנו בארוכה בפ' לך בפסוק ואתה תבוא אל אבותיך בשלום, יעו"ש וצרף לכאן.
פירש"י בזב כתיב בפ' מצורע וכל המרכב אשר ירכב ובאשה זבה כתיב שם או על הכלי אשר היא יושבת עליו לפי שאין הגון להזכיר רכיבה באשה ואע"פ שהמרכב והמושב שוין בשניהם, עכ"ל. ולכאורה מכיון דכתיב באשה כלי שוב אין שייך לכתוב רכיבה, אך הכונה דמשום זה גופא שלא להזכיר רכיבה באשה שינה הכתוב לכתוב באשה כלי במקום מרכב שבאיש כדי שיסמוך לו הלשון יושבת.
ר"ל משום בניו נקט לשון רכיבה, ועיין בפ' ויצא בפסוק ויקם יעקב וישא את בניו ואת נשיו, ופירש"י בשם המ"ר, יעקב הקדים ליקח את בניו לאשתו ועשו הקדים נשיו לבניו כדכתיב ס"פ וישלח ויקח עשו את נשיו ואת בניו, ועיי"ש בטעם קדימה ואיחור זה, דהוא מורה על מדות האדם, ולכאורה צ"ע שלא העירו דבמשה כתיב כאן ויקח משה את אשתו ואת בניו, אך לפי דרשה שלפנינו דלא נאות להזכיר רכיבה באשה ורק משום בניו הזכיר לשון זה, י"ל דאולי הפך הכתוב את הסדר למען הסמיך לשון רכיבה לזכרים – לבניו, דלכן עשה כן כדי שבספור הדברים יהיה סמוך לשון רכיבה לזכרים ואם היה עושה להיפך היה כתוב ויקח את בניו ואת אשתו וירכיבם, וסמיכות לשון זה אינו לשון כבוד.
עיין בגמרא כאן ובשבת ל"א א' ובע"ז ג' א' הובא מאמר זה בענין אגדות שונות, וע' לפנינו לקמן ס"פ משפטים בפ' נעשה ונשמע.
ובירושלמי נדרים פ"ג ה"ט מסיים בזה, הדא הוא דכתיב ויהי בדרך במלון, ומבואר דדרשו סמיכות הלשון בדרך במלון, ומשמע להו שמיד שבא מן הדרך נתעסק במלון, ובפי' הרא"ש כתב שהמלון היה קרוב למצרים ולא היה עוד סכנה בהליכתו, עכ"ל, ולדעתי קשה לומר כן שהמלון היה סמוך, שהרי בפסוק הסמוך כתיב ויאמר ה' אל אהרן לך לקראת משה המדברה וילך ויפגשהו בהר האלהים, והר האלהים הוא הר סיני, כדכתיב אל הר האלהים חורבה, והיינו סיני היינו חורב [כפי שיתבאר אי"ה לפנינו בפ' יתרו], וידוע הוא דהר סיני הוא רחוק ממצרים טובא. אכן י"ל בטעם שנענש דהו"ל למול אותו ולהניחו במלון עם אמו והוא ילך לבדו למצרים.
עיין מש"כ בדרשה בפסוק הבא אות כ"ג.
בגמרא שתי דעות בענין זה, ולחד מ"ד אשה פסולה למול, ומפרש ותקח ותכרות – ע"י אחר, וקיי"ל דאשה כשרה למול ואעפ"כ אין המנהג כן, והארכנו לבאר ענין זה בפ' לך בפסוק המול ימול, עיי"ש.
כלומר נגזז ונפסק החטא ממך.
כבר נעשית שליחותך והרף ממנו.
ר"ל שמלה אותו, וכמ"ד אשה כשרה למול וכמש"כ לעיל.
ר"ל שדברה כנגד התינוק, תתן שלי היה מתבקש בדמים להיות נהרג על ידך.
ר"ל על ידי הדמים של מילה אתה עומד ומתקיים בידי, ולולא זאת היית נהרג, ובכלל דרשה זו י"ל דפליגי בפלוגתת החכמים בבבלי (נדרים ל"ב א') למי היה המלאך רוצה להרוג למשה או לתינוק, וקצת צ"ע בפירש"י בפסוק הקודם שפירש כמ"ד שלמשה רצה המלאך להרוג וכן פי' בפסוק זה בפי' הלשון תתן דמים, ומיד הביא הדרשה שהיה המלאך נעשה כמין נחש ובולעי [לתינוק] מראשו ועד ירכו וכו' [והיא הדרשה הסמוכה באו אף וחמה ובלעוהו], והרי כמבואר נאמרה דרשה זו רק למ"ד שלתינוק רצה המלאך להרוג, ורש"י הביאה למ"ד שלמשה רצה להרוג, והרי זה רכיבה אתרי רכשי, ובהכרח צריך לפרש דרש"י יפרש ובלעוהו – למשה, וכמ"ש במ"ר כאן אף כי פשטות הדברים בגמרא לא משמע כן, וצ"ע.
רומז למקום המילה על שם הכתוב (שמואל ב י״ט:כ״ה) ולא עשה רגליו.
שהבינה שמחמת המילה היא.
ועיין מש"כ בדרשה הקודמת.
ואתיא כמ"ד דנתנה מצות פריעה לאבותינו, ולא כמ"ד דהראשון שנצטוה על הפריעה היה יהושע בן נון, עיין יבמות ע"א ב'.
הם נימי העור שנשארו דבוקים מהערלה בהעטרה, דכיון דעדיין דבוקים בעטרה אינו נחשב כמהול עוד. וגם לענין שבת דוחה הסרת הציצין ואף שסילק ידו כבר מהמילה.
עיין משכ"ל בפסוק א'.
מלשון יחוגו וינועו (תהילים ק״ז:כ״ז) ומענין מחולות. וע"ע באות הסמוך מזה.
ולא כמו סנחריב שחרף ע"י שליח כדכתיב (מלכים ב י״ט:כ״ג) ביד מלאכיך חרפת נפרע ממנו הקב"ה ע"י שליח כדכתיב ויצא מלאך ה' ויך במחנה אשור, ועונש הבא מהקב"ה בעצמו הוא חמור מעונש הבא ע"י שליח, וע' מש"כ בפ' וירא בפסוק וה' המטיר על סדום.
כמו אברהם שאמר ואנכי עפר ואפר, משה ואהרן אמרו ונחנו מה, ודוד אמר ואנכי תולעת ולא איש.
וכן מצינו בנמרוד שאמרו עמו הבה נבנה לנו עיר, (וע' ספורנו שם), וסנחריב אמר מי בכל אלהי הארצות אשר הצילו את ארצם מידי (מלכים ב י״ח:ל״ה), ונבוכדנצר אמר אעלה על במתי עב אדמה לעליון (ישעיהו י״ד:י״ד), וחירם מלך צור אמר מושב אלהים ישבתי (יחזקאל כ״ח:ב׳), ועיין מש"כ בפ' ואתחנן בפסוק לא מרובכם מכל העמים חשק ה' בכם וגו' השייך לאגדה זו.
דרשה זו נתבארה לפנינו לעיל בפרשה זו בפסוק שני עברים נצים ובפסוק כי מתו כל האנשים המבקשים את נפשך, עיי"ש וצרף לכאן.
ר"ל שאינה אמירה פשוטה אלא כונה מיוחדת יש באותו דבור. ורומז למ"ש במכות י"א א' דכל מקום שנאמר דבור לשון קשה הוא.
נראה דרומז להדרשה במ"ר פרשה זו, לאחר שדבר משה רתת לפני הקב"ה ומאז באתי אל פרעה וגו' הרע לעם הזה והצל לא הצלת (ס"פ שמות) באותה שעה בקשה מדת הדין לפגוע בו שנאמר וידבר אלהים אל משה, אמר הקב"ה, וכי בשר ודם אני במדותי שאיני מרחם, מיד ויאמר אליו אני ה', והלשון בירושלמי לפנינו כנראה חסר ומשובש והגהנו כפי הנאות לענין.
ר"ל דלהם משמע שהבטיח הקב"ה לחת לאבותינו אברהם יצחק ויעקב את ארץ ישראל, ובאמת הלא רק לבניהם נתנה, אלא מלמד שעתידים לחיות וינחלו גם הם את הארץ. והרבה דרשות כאלה באו בגמרא ברמז לענין זה. וע"ע לפנינו ס"פ קרח בפסוק ונתתם ממנו וגו' לאהרן הכהן.
כמו יוסף יצא מבית האסורים בר"ה כמבואר בגמרא כאן כך ישראל בטלה עבודתם מהם בר"ה דכתיב בהו נמי לשון סבל. ונראה דהכונה דבר"ה נפקד ביטול השעבוד, ולפי"ז ניחא דאמר הלשון בטלה ולא פסקה כלשון שרגילים בה חז"ל, יען כי הלשון בטל אינו במשמע שעבר כולו אלא ר"ל שאינו מצוי כל כך [תוס' שבת כ' ב', חולין פ"ד ב'] ואף הכא הפסק מוחלט מן העבודה ושלמות הגאולה היה בפסח רק מר"ה ואילך התחילה העבודה לפחות ולהתמעט.
שלא נשתיירו רק יהושע וכלב.
שמכל ששים רבוא שהיו במצרים לא נשתיירו אלא שנים בלבד ואותם עלו ביחד לששים רבוא ויצאו ממצרים והשאר מתו בשלשת ימי אפלה שלא יהיו מצרים רואין בקלקלחן של ישראל, ועיין במ"ר ס"פ שמות פ' ה'.
לשון עבר, וכמו המוציא לך מים מצור החלמיש (פ' עקב).
י"ל הבאור כי לעיל מזה כתיב דבר אל פרעה וגו' וישלח את בנ"י מארצו לומר שלוח עבדיו לחפשי ואח"כ אמר ויצום אל בנ"י ולא פי' מה צום, כי הדברים שבסוף הכחוב קאי רק על פרעה, ולכן דרשו שצוה את בנ"י ג"כ על שלוח עבדים, ר"ל אותו הדבר שצוה את פרעה צוה גם את בני ישראל.
נראה דסמיך על פסוק הקודם כה אמר ה' וגו' אנכי כרתי ברית את אבותיכם ביום הוציאי אותם מארץ מצרים מבית עבדים לאמר מקץ שבע שנים תשלחו איש את אחיו העברי אשר ימכר לך, ואחרי שלא מצינו מפורש באיזה מקום צוה להם מצוה זו ביום הוציאו אותם מארץ מצרים, וכאן מצינו צווי ולא נתפרש איזה הוא, לכן אנו מפרשים מקום סתום ממקום סתום אחר, ודרשינן דכאן רמז הפסוק לאותו הצווי.
ר"ל שהיתה אחות קהת מן האב ולא מן האם דאלו מן האם היתה אסורה לישראל עד מתן תורה שהיה להם עד אז דין ב"נ, שלהם אסורה זו. וטעם החלוק בזה בין אחות אב מן האב או מן האם הוא, משום דעיקר איסור בקורבת ב"נ הוא באחות מן האם, משום דאין יחס אבות לב"נ, וגזרו גם באחות האב והאם מפני שהוא דומה לאיסור אחות, אכן גם בזה לא גזרו אלא באחות האב והאם מן האם כמו באחותו, אבל באחות אב ואם מן האב לא גזרו, וכיון דלישראל היה עד מ"ת דיני ב"נ לכן צ"ל שהיתה יוכבד דודתו אחות קהת מן האב ולא מן האם. וע"ע לפנינו בפ' וירא בפסוק וגם אמנה אחותי בת אבי היא (כ' י"ב) מש"כ בענין זה בארוכה.
שהיה כהן לע"ז כמבואר בשופטים י"ח.
אין ענין זה שייך לכשרות ופסול משפחות דזה חובה היא ולא רק מעלה בעלמא, אלא איירי כאן ביחוסי משפחה וכמ"ש בפסחים מ"ט ב' לעולם ישתדל אדם לישא בת ת"ח וגדולי הדור וכו'. ועיין באה"ע סי' ב' ס"ו.
דרוב בנים דומין לאחי האם, וכאן מפני שהיתה אחות נחשון שהיה נשיא למטה יהודה לכן נשאה.
יתכן דלכן ראה לנכון לדרוש שם זה בכלל משום דזולת פעם זאת לא נזכר זה השם בכל התנ"ך, וכך דרך חז"ל לדרוש שם מצוין שלא נכפל שמו במק"א.
כך משמע ליה הלשון הוא – הוא הידוע בצדקתו מתחלתו ועד סופו, והרבה לשונות כאלה דריש כענין זה בסוגיא כאן.
ר"ל אין כבוד שיהא הקטן קורא והגדול יהא מתרגם, ועיין מש"כ בפרשה הקודמת בפסוק כ"ו אות י"ח.
ר"ל לאחר שחזר ונעשה מטה בלען, ולא כשהיה תנין, ודייק זה מדלא כתיב ויבלע תנין אהרן.
בשבת ע"ה ב' פליגי רב ושמואל בפי' אמגושי, חד אמר מכשף וחד אמר מגדף [כלומר מין האדוק בעבודת כוכבים ומגדף תמיד את השם], ולדברי שניהם יתכן הפי' כאן והראיה מהפסוק, דלהפי' אמגושי מכשף הוי הפי' שהוא יוצא המימה לעשות כשופו [וצ"ל דהולך על שפת היאור ולא על היאור גופיה, דמבואר בסנהדרין ס"ז ב' שאין לכישוף שליטה על המים], ולהפירוש אמגושי מגדף הוא מפני שהיה כופר בעיקר והיה אומר לי יאורי ואני עשיתיני (יחזקאל כ"ט ג').
ריש לקיש דריש לקראתו כמו גבי בלעם שאמר להמלאך כי אתה נצב לקראתי (במדבר כ"ב ל"ד), ור' יוחנן דריש לקראתו כמו גבי משה ואהרן (שמות ה' כ') נצבים לקראתם (כפשוטו דקאי עליהם ולא כמדרשו). וע"ע מענין זה לקמן בפ' בא בפסוק וירדו כל עבדיך אלה אלי.
כיון דכולם מתו וכתיב והדגה, אבל דג משמע רק גדולה.
שרגילים לקרוא דג לגדול מפני שנמכר בפני עצמו ודגה לקטנים לפי שאין נמכרים אלא ביחד, וכשאומר דג דגה שאני טועם אסור בכולם. ובפוסקים נשמט פרטי דין זה והוא פלא שישמיטו משנה מפורשת, ודוחק לומר שסמכו על הכלל שכללו בכ"מ דבנדרים הולכים אחר לשון בני אדם, וצ"ע.
יתכן דדריש נפלאות מופת זה, דהלא תמיד טבע הצפרדע להיות במים, ולכל הפחות לא במקום חם, ובזה אשמעינן דאפילו בשעה שהתנור חם באו ג"כ הצפרדעים, אף כי זה נגד טבען.
דלפום הלשון שאמר הקב"ה יעלו הצפרדעים, והעל הצפרדעים, בלשון רבים, וכן בסמוך במעשה החרטומים כתיב (פ' ג') ויעלו את הצפרדעים, ועוד כ"פ בפרשה בכולם כתיב בלשון רבים קשה שרק כאן כתיב ותעל הצפרדע בלשון יחיד, ולא ויעלו הצפרדעים וצריך טעם על זה השינוי.
ר"ל שרקה לכל הצפרדעים שבעולם, ורש"י בפסוק זה הביא דרש זה וכתב, זהו מדרשו, ופשוטו יש לומר ששרוץ הצפרדעים קורא לשון יחידות, עכ"ל. והנה יותר יש להסביר פי' הפשטות הזה, דדרך הכתוב לכלול מין שלם בפרט אחד, כמו (ר"פ וישלח) ויהי לי שור וחמור, וכמש"כ רש"י שם, אבל באמת נראה שעל כרחיך הלשון הזה אומר דרשני כי פשטותו קשה מאד למה שינה רק הפעם הזאת לכתוב בלשון יחיד בעוד שכמה פעמים בפרשה הקודמת ובפרשה זו בכולם כתיב לשון רבים, וכמו שכתבתי באות הקודם, אלא ודאי שכונה אגדית טמונה בשנוי הלשון וכדרשות החכמים שהבאנו.
מכה זו של כנים לא ע"י כישוף באה דאין לחרטומים יכולת בה.
ר"ל כשצריך לבריות גדולות הוא מאסף ומביא מן ההפקר, ובריות גדולות נוחים לקבצם ונאספים יחד אליו, אבל בריה קטנה אינה נאספת שאין בה כח לבא ממקום רחוק.
כמ"ש בתמורה כ"ט א' מדאסר רחמנא נעבד לגבוה מכלל דלהדיוט שרי.
ר"ל השוחט לשם בהמה שנעבדה הוי כמו השוחט לשם שאר עבודת כוכבים כיון דמקרי אלהות, והראיה ממה דאמר משה תועבת מצרים יתבאר ע"פ מ"ש רש"י בפסוק זה דלישראל אמר בלשון תועבת מצרים ולהמצרים אמר בלשון יראת מצרים ר"ל שיראים ממנה ויעבדו אותה. ועיין ביו"ד סי' ב' וסי' קנ"ה, וכתב בס' רה"ז דממה שאמר משה לישראל תועבת מצרים יש ללמוד הא דקיי"ל בע"ז נ"ה ב' שמצוה לכנות לעבודת כוכבים שם רע, והתם יליף זה מפסוק אחר. ולפנינו יתבאר זה אי"ה בס"פ משפטים בפסוק ושם אלהים אחרים לא תזכירו, ובר"פ ראה בפסוק ואבדתם את שמם.
לא נתבאר מניין לו עוד שמגדולי פמליא שלו היה, וי"ל דסמיך על מ"ש במכילתא ר"פ בשלח על הפ' ויקח שש מאות רכב בחור, מאין לקתם – מהירא את דבר ה', ומבואר דאלה היראים היו המובחרים שבשריו.
וכתב בספר רביד הזהב פרשה זו בשם ספר ת"ה סימן ו' דמכאן יש לדייק דמי שבא בדרך ולפניו עיר עובדי כוכבים טפי עדיף שיתפלל בדרך, אך מן הצד שלא יפסיקוהו עוברי דרכים.
באור הדרשה, דאין הפירוש זבחים – שלמים משום דישראל עד מתן תורה לא הקריבו שלמים רק עולות כמו בני נח, ומה שכתוב ביתרו ויקח וגו' עולה וזבחים. מפרש בגמ' דזה היה לאחר מתן תורה [ולא נאמרה פרשה ההיא על הסדר], ובגמ' פריך מכ"מ דכתיב זבחים ועולות דמשמע זבחים שלמים, ומשני כהאי גונא זבחים לאכילה. וקצת צ"ע דלא פריך ממקרא מפורש בפ' ויגש דכתיב ביעקב ויזבח זבחים לאלהי אביו יצחק. ונראה בזה דהא דסתם זבחים שלמים הוא רק היכא דכתיב גבי עולות, אבל היכא דכתיב זבחים לבד הוי זה שם הכולל לכל מיני קרבנות, ולכן לא הביא מיעקב דכתיב ביה זבחים לבד. ונראה דלזה כוון אונקלוס, דבכ"מ תרגם על זבחים נכסת קודשין דהייני שלמים, ובפסוק דיעקב שהבאנו תרגם דבחין, ודו"ק.
ר"ל מי שייך שיסתפק כביכול הקב"ה בצמצום הזמן מחצות לילה.
ליל שעבר י"ג ולמחרתו י"ד בניסן.
ר"ל שדבר עמו בחצות ואמר בו למחר כי השתא, ובגמ' באו הרבה אוקימתות ליישוב קושיא זו, והעתקנו את זו מפני שהיא דעת רב אשי שהוא בתרא.
הלשון אני נכנס לאו דוקא, דשם כניסה [בנפעל, במובנו של לשון רבנן] אינו מלשון הקודש, אלא ר"ל אני בא. והנה אע"פ דיש לפרש אני יוצא ממקומי, אך לפי"ז הול"ל לתוך מצרים ולא בתוך, וענין זה דהכנסה קרויה הוצאה יתבאר אי"ה לפנינו ר"פ ויקהל.
ענין אמירת הפסוק הזה נראה, דבכלל צריך אדם לפתור לו חלומו לטובה, יען כי כל החלומות הולכין אחר הפתרון כמבואר בירושלמי מעשר שני פ"ד ה"ו, כל החלומות הולכין אחר הפתרון, ובבבלי ברכות נ"ה ב' הלשון – אחר הפה, והכונה – אחר הפתרון, ולכן טוב שיפתור לו אדם את חלומו בלשון טוב, וע"ע לפנינו ר"פ מקץ, וכה מבואר בפרק הרואה כמה וכמה ענינים שרואה אדם בחלום ויש בהם נטיות לטובה ולרעה יתפוס בלשון הנוטה לטובה, וכך יעלה לו מפני שהכל הולך אחר הפתרון, ובזה דרשה זו מבוארת, ועוד בארנו מזה בר"פ מקץ, יעו"ש.
ר"ל שלא אמר לו וירדת אלי כמו שהיה באמת לבסוף כמש"כ ס"פ זו ויקם פרעה לילה וגו' ויקרא למשה ולאהרן לילה ומבואר שם במדרשים שחזר על כל בתי ישראל ושאל היכן משה וכו', וצ"ל דפליג ר' ינאי אדרשה שבסמוך בשם ר"ל דסטרו ויצא אלא ס"ל כר' יוחנן לעיל בפ' וארא בפסוק ונצבת לקראתו שאמר לו הקב"ה מלך הוא הסבר לו פנים.
פעמים נזיפה ופעמים גדוף, וכמו ביעקב ויחר אף יעקב ברחל ויאמר התחת אלהים אנכי (פ' ויצא) הרי נזיפה. ובשאול כתיב (שמואל א כ׳:ל׳) ויחר אף שאול ביהונתן ויאמר לו בן נעות המרדות הרי גדוף.
עיין מש"כ בדרשה הקודמת, ור"ל לשיטתיה לעיל בפ' וארא בפסוק ונצבת לקראתו שאמר הקדוש ברוך הוא למשה רשע הוא העז פניך בו, יעו"ש.
נראה דר"ל דבאמת בעלמא היה דבור כל התורה למשה לבדו, אלא שבפרשה זו כלל הקב"ה גם את אהרן מפני שטרח גם הוא בענין יציאת מצרים כמבואר בפ' שמות, וכ"מ מפירש"י כאן. ומסיים במכילתא נמצא ממעט אהרן מכל דברות שבתורה חוץ משלשה מקומות מפני שאי אפשר, וטרחו מאד המפרשים לפרש אלו הג' מקומות והלשון מפני שאי אפשר, ושמעתי בשם הגר"א מווילנא שהם הפסוק דפ' שמות ויאמר ה' אל אהרן לך לקראת משה המדברה, וא"א שתהא אמירה זו ע"י משה, והפסוק דס"פ בהעלותך ויאמר ה' פתאום אל משה ואל אהרן ואל מרים צאו שלשתכם, ונקראו שלשתם בדבור אחד שא"א לפה לומר ולאזן לשמוע כמש"כ רש"י שם, וא"כ א"א שהיתה הקריאה ע"י משה כיון שנקראו כולם בדבור אחד, ועוד שם ויקרא אהרן ומרים ויצאו שניהם ויאמר וגו' מדוע לא יראתם לדבר בעבדי במשה, וזה ג"כ א"א שהיתה האמירה ע"י משה, שהרי הוכיחו על שדבר, והדברים מאירים.
יתכן דמדייק יתור לשון בארץ מצרים, כיון דידוע זה מענינו, ודריש שבא לרמז שדבר עמהם בארץ ולא בעיר, וע"ע בפירש"י תוספת דברים ממכילתא.
דמשמע שתיכף כששמע מהקב"ה מסר לישראל. ובמכילתא באו עוד דרשות על לשון לאמר ויבאו אי"ה לפנינו בהמשך החבור בסמיכות על פסוקים אחרים.
באור הענין, כי כידוע מונים החדשים ואחריהם כל המועדים למולד הלבנה [ובסמוך יתבאר זה בארוכה] וידוע שחדשה של לבנה הוא כ"ט יום וחצי כשיעור היקף הילוכה [ובצמצום כ"ט יום וי"ב שעות ותשצ"ג חלקים] ויתבאר בסמוך [אות ז'], ולפי"ז אם היה המולד למשל ביום ד' אחר חצות היום היה דרוש שיהיה ר"ח באותו היום משעת המולד, קמ"ל דאעפ"כ אין מונין ר"ח אלא ביום ה', וזהו הפירוש עשה ירח למועדים שמש ידע מבואו, כלומר שאז יחשבו המועדים לפי חשבון מולד הירח רק אחר ביאת השמש של אותו יום, וע"ע בסמוך.
לפנינו ר"פ מסעי יובא אי"ה ראיה מכרחת לענין זה, וכאן מביא רק אסמכתות לזה, וכלומר שצריך שיהא היום כולו מן החודש של לבנה שנתחדש. ונראה דכונה אחת לדרשה זו עם דרשת הבבלי מגילה ה' א' מניין שאין מונין שעות לחדשים וכו', ופירש"י כגון האומר הרי זה גיטך אם לא באתי מכאן ועד חודש זה והיה אותו החודש חסר ובא משחשיכה ליום כ"ט אין אומרים עדיין הוא בתוך החודש שהרי חדשה של לבנה כ"ט יום ומחצה, עכ"ל. ולא ידעתי למה הוכרח לציור כזה ולא פירש בפשיטות שנ"מ למנות ר"ח משעת המולד ויהיה החציו השני של אותו היום נחשב ליום שלם ולמחרתו יום שני וכן להלאה, וזה נ"מ גדולה ופשוטה בחשבון כל המועדים וכלל חשבון השנה וענינים רבים מאד, וצע"ג.
מכיון שנתקדש החודש לשם ניסן שוב אי אפשר לעברו ולעשותו אדר [שני], וע"ע בדרשה הסמוכה.
כי בשעת מולד הלבנה אינה נראית כי אם מעט, כמ"ש בר"ה כ' א' ששואלים לעדים כזה ראיתם או כזה, והיה קשה לו למשה לציירם ולבא עד תכונתם ותכלית ידיעתם והראה לו הקב"ה באצבע, ודייק זה מלשון הזה שמורה בכ"מ על ההוראה באצבע כפי שיתבאר אי"ה לפנינו ס"פ זו בפסוק בעבור זה עשה ה' לי בצאתי ממצרים.
ועיין לפנינו בפ' עקב בפסוק עיני ה' אלהיך בה מראשית השנה ועד אחרית שנה.
בכלל יש שלשה חדשים מצוינים בשנה, והם ניסן סיון ותשרי, שהם זמני האביב והקציר והאסיף ובהם שלש רגלים, ומכיון דמעוט רבים שנים הו"א דפי' ראש חדשים שניסן הוא ראש לסיון ולתשרי, והיינו שחג המצות שבו נקרא רגל ראשון לזולתו [ונ"מ לענין בל תאחר כפי שיתבאר בדרשה הסמוכה], אבל לא שימנו מספר כל החדשים מניסן, קמ"ל.
ענין המנין למלכים הוא, כי רגילים היו לכתוב זמן השטרות אחר השנים משנמלך המלך, וקאמר הכא, דכל מלך ישראל אפילו נמלך באדר כשהגיע ניסן מונין לו שנה ב' ובניסן השני כותבין שנת שלש למלכו. ונ"מ בזה לענין מו"מ, שאם עמד מלך [ישראל] באדר וכתבו שטר בניסן השני שלו בשנה שניה למלכותו הוי השטר מוקדם ופסול, יען דניסן זה הוא כבר שנה שלישית שלו. וענין המנין לרגלים הוא, דרגל שבניסן הוא ר"ה לרגלים, ונ"מ בזה לענין נדרים שאם נדר ולא קיים נדרו עד שעברו עליו שלש רגלים כסדרן דהיינו פסח שבועות וסכות עבר על בל תאחר כפי שיתבאר אי"ה ס"פ ראה.
פירש"י מניין שאין מונים ימים לשנים כגון שאומר קונם יין שאני טועם לשנה מונה י"ב חודש מיום ליום, שאם נדר באחד בניסן אסור עד אחד בניסן הבא, ואע"פ שעדיין יש י"א יום שימות החמה יתרים על ימות הלבנה או פעמים שאנחנו עושים חדשים חסרים, עכ"ל. ולא ידעתי למה הוצרך לציור כזה בעוד שהנ"מ בזה פשוטה וברורה לענין חשבון השנים והמועדים, כי אם נחשב השנה לפי מספר הימים ולא לפי מספר החדשים הלא יבאו קביעות המועדים בזמנים אחרים מאשר כשהמנין לפי חדשים ועי' רמב"ם פ"א ה"ב מקה"ח שכנראה מפרש ג"כ כמש"כ וצ"ע.
ר"ל דבפרשה זו נאמר להקריב פסח בזה החודש (ואין אנו יודעים לאיזה חדש הוא מכוון) ובמקום אחר מצינו שמעשה הפסח הוא בחודש האביב אלמא דחודש זה ניסן הוא שהוא חודש שיש בו אביב שהתבואה בכירה בו להיות מבושלת בגמר בשולה, ומבואר דניסן הוא ראשון לחדשי השנה, ואע"פ דבגמרא רצו לדחות זה ואימא אייר ואימא אדר [דגם בהם יש מקצת מתכונת אביב], בכ"ז הדרשה דרשה גמורה ואמתית היא, דבאמת עיקר אביב בניסן הוא.
דלשון חודש הוא דבר המתחדש והלבנה היא מתחדשת לכ"ט יום וי"ב שעות ותשצ"ג חלקים, משא"כ החמה, ושנת החמה יתירה על שנת הלבנה בעשרה ימים וכ"א שעה וקכ"א חלקים, וכבר כתבנו מזה לעיל בפסוק זה אות ז', וע"ע מעניני חשבונות שנות החמה ושנות הלבנה ברמב"ם פ"ז מקה"ח ובטור או"ח סי' תכ"ז ובלבוש ומג"א שם.
במכילתא באו עוד תירוצים ואוקימתות לשאלה זו והעתקנו את זו שלפנינו מפני שהיא יותר פשוטה ומבוררת, וכ"ה ברש"י.
הנה תכלית המקח מבעשור לחודש הוא לבקרו שלא יהי' בו מום, כי יש מומים כאלה שאינם נראים בפעם אחת, ואע"פ דגם פסח דורות טעון בקור ד' ימים כדלקמן (י"ג ה'), אך אין הכרח ללוקחו ד' ימים קודם שחיטה וגם בבקרו מוכר סגי, ועיין להלן בפסוק ו' לענין לקיחה מבעשור בפסח שני.
ומפרש בגמרא אע"פ דהאי איש אצטריך לכדר' יצחק איש זוכה ואין קטן זוכה, אך דרשת ר' יצחק נילף מלשון איש לפי אכלו, אמנם בפסחים צ"א ב' דרשו להא דר' יצחק מפסוק שלפנינו, ובאמת כן מסתבר יותר, יען דמן איש לפי אכלו אדרבה יש לרבות קטן, כיון דהעיקר אזלינן בתר מי שיכול לאכול כזית, וכמ"ש בסוכה מ"ב ב' קטן שיכול לאכול כזית שוחטין עליו את הפסח, ולכן נ"ל דמה שאמרו בסוגיא שלפנינו דדרשת ר' יצחק נילף מן איש לפי אכלו הוא לדחויי בעלמא, ובאמת שייכות הדרשה היא להלשון ויקחו להם איש, ועיין תוס' פסחים צ"א ב'.
נראה דר"ל דלפעמים אפשר שיקחו שה למשפחה שלמה, והיינו אם בני בית אחד מועטים מצטרפים כל בני המשפחה, ובלבד שיגיע כזית לכל אחד.
ומסיק בגמרא דבסתמא והיינו אם לא עשו שום מעשה המוכיח דעתן מקרי מדעתן, ורק אם שחטו לעצמן אין לך מחאה גדולה מזו.
כלל הדבר הוא שיקחו במדת ההסתפקות, אם בני הבית רבים יקחו בעד אותו הבית ואם מועטים יצרפו מבני המשפחה וכבדרשה דלעיל.
כלומר שיכולים המנויים כולם להמשך ממנו וימנו עליו אחרים ובלבד שישאר אחד מבני חבורה הקודמת, ועיין בתוי"ט פסחים פ"ט מי"א.
כבר כתבנו בדרשה הקודמת דדריש המלה מהיות כמו מחיות משום דה' וח' מתחלפין ועיי"ש [באות הקודם] שהבאנו דוגמאות לזה, ודריש כאן דקאי לא על מספר בני הבית אלא על מצב החומרי של הבית, דהיינו אם ימוכו בני הבית שאין להם במה לכלכל צרכי הפסח, אז החייהו לפסח משה גופי', כלומר, שממנה אחרים על פסחו והם נותנים לו מעות והוא קונה בעדם צרכי הפסח, כמו עצים לצלייתו, ואפילו מצה ומרור, מפני שהם שייכים לגוף הפסח דמצות אכילת הפסח הוא לאכול עם מצה ומרור כדכתיב על מצות ומרורים יאכלוהו, אבל לא חלוק וטלית דאין זה שייך למצות הפסח, ונראה דמפרש שיעור הכתוב ואם ימעט מצב הבית מהיות [כלומר מלהתקיים – מלשון הויה] משה [מסבת ההוצאה על לקיחת השה] אז ולקח הוא ושכנו וגו'.
ר"ל לא בעינן שכן שהוא גר דוקא עמו ממש בצדו אלא אפי' אם הוא רק קרוב אל ביתו כגון ששוכן בגגו אף שהגג הוא רשות אחר. ועיין בחו"מ סי' קע"ה ס"נ בהגהות רמ"א וז"ל, יש אומרים דלא נקרא שכן אלא אם הוא חבירו הרגיל עמו, אבל מה שהוא דר אצלו אינו כלום ויש מי שחולק, עכ"ל. ומפסוק שלפנינו משמע כדעה ראשונה דשכן אינו זה הדר אצלו, משום דאל"ה לא הול"ל הקרוב אל ביתו אחרי דסתם שכן הוא כזה, וכן משמע מהפסוק דפ' שמות ושאלה אשה משכנתה ומגרת ביתה, ואם סתם שכן הוא הגר בבית לא הו"ל לחלק הענינים לשנים, אלא ודאי דסתם שכן הוא מודע ומכיר במשא ומתן, והא דמסיים הכתוב כאן הקרוב אל ביתו אף דסתם שכן לא משמע כן י"ל דשאני פסח דהעיקר תלוי בקרבת בתים, משום דברחוק הבתים יש לחוש שלא יעשו שתי חבורות מאכילת פסח דזה אסור מן התורה, כפי שיתבאר.
לכאורה נראה דסמיך על הדרשה בסמוך דתכסו לשון שחיטה הוא, אכן אותה דרשה ס"ל רק לרבי ורבנן לא ס"ל כן, ולדידהו צ"ל דלשון קצר הוא וסמיך אסוף הענין, ושחטו אותו, ור"ל מעיקרא במכסת והדר תכסו וכל הענין. והיינו ענין שחיטה. אבל לאחר שישחט שוב אין נמנין עליו, וכ"מ ברש"י ס"א ב'.
אצטריך לרבויינהו משום דכתיב כאן שתי פעמים איש, והו"א איש דוקא, וע' מש"כ בריש אות הקודם.
לאפוקי חולה או זקן או קטן שאין יכולין לאכול כזית, וכן לאפוקי ערל וטמא שאינם ראויים לאכול ואפילו הם מנויים.
וזה רק אם יכול לאכול ממנו כזית [ולדעת הרמב"ם אם יכול לאכלו כולו, ועיין מש"כ בדרשה הקודמת]. ועיין ברמב"ם פ"ב ה"ב מפסח דאף דמדינא מותר בכ"ז משתדלין שלא לשחוט על היחיד, ונראה טעם הדבר משום ברוב עם הדרת מלך כמ"ש בפסחים ס"ד ב' וברמב"ם פ"א הי"ד מק"פ, ודבריו נובעים מסוגיא דפסחים צ"ה א' דדריש הפסוק דכתיב ככל חוקת הפסח יעשו אותו, דאצטריך הלשון יעשו דאין שוחטין את הפסח על היחיד, דכל כמה דאפשר לאהדורי מהדרינן, ומשמע דזה קאי אליבא דר' יוסי דמדינא שוחטין את הפסח על היחיד, ורק משום הדור מצוה דברוב עם משתדלין שלא לשחוט על היחיד, אבל לפי"ז אין דברי הרמב"ם מבוררין כל כך, שהוא כתב מותר לשחוט את הפסח על היחיד, ושוב כתב דמשתדלין שלא לשחוט אותו על היחיד שנאמר יעשו אותו, ולא סיים דהטעם משום הדור מצוה, ובלתי תוספת לשון זה משמע דמגוף הדין הוא, והרי הוו שתי דרשות אלה סותרות זא"ז, ועיין בכ"מ שלא נחית לזה, אמנם י"ל בטעמי' דהרמב"ם בדין זה שהוא משום גזרה שלא יבאו לידי נותר ועדיין צ"ע.
משמע זה הראוי לאכילה, וממנין אותו על בני החבורה, ואם מנוי זה הוא מגוף הדין מן התורה או רק משום מצות חנוך בעלמא עיין מש"כ לעיל בדרשה ויקחו להם איש.
באור הענין, כי שאר קרבנות לבד מפסח אע"פ שהטמא בעצמו אינו יכול להביאם מפני שאינו יכול ליכנס לעזרה מפני טומאתו, מכל מקום אפשר לו לשלחם לעזרה על ידי שליח, אבל הפסח אינו משלח ע"י שליח, משום דממצות הפסח היא אכילתו, ואם אינו יכול לאכול למה יביא, וכדי שלא נימא דמצות אכילת הפסח היא רק למצוה בעלמא היכא דאפשר ולא לעכובא היכא דלא אפשר, כגון בטמא, מביא ראי' מפסוק איש לפי אכלו תכסו דזה לעכובא. ונסמך על מ"ש בפסחים נ"ט א' במכסת נפשות מלמד שאין הפסח נאכל אלא למנוייו, יכול שחטו שלא למנוייו יהי' כשר ת"ל תכסו שנה עליו הכתוב לעכב, איש לפי אכלו מלמד שאין הפסח נשחט אלא לאוכליו ואיתקש אוכלין למנויין, דגם בדיעבד מעכב. וע"ע לפנינו בפ' בהעלתך בפרשת פסח שני באה עוד ראי' לענין זה, ועיין ברמב"ם פ"ב הי"ב מביאת מקדש.
מפרש תכסו לשון שחיטה, והיינו שהשוחט ישחוט לשם המנויין, כבדרשות הקודמות. ויתכן דמדייק משום דכל הלשונות שבפסוקים אלה כתובים בלשון נסתר, ויקחו להם, ולקח הוא, וא"כ הול"ל גם כאן יכסו, ולכן דריש שהוא צווי לשוחט לשחוט לשם המנויין כמש"כ.
השה שנאמר במצרים רומז להלשון ויקחו להם איש שה משום דכתיב ביה בעשור לחודש הזה, וזה שלדורות הוא איש לפי אכלו תכסו על השה, וילפינן מה זה שבמצרים חי, כלומר דבשעת לקיחתו ודאי חי היא ולא שחוט, אף זה דתכסו על השה ג"כ כל זמן שהוא חי, אבל לאחר שנשחט שוב אין נמנין עליו.
והא דכתיב לקמן (פסוק כ"א) משכו וקחו לכם צאן, הוא משום דשם צאן בא על המין או על הרבוי, ושה הוא פרט ממין הצאן, והכא דעיקר הענין בא להורות שה אחד לבית אב כתב שה, והתם דבא להורות הפעולה הכללית לכל ישראל כתב צאן.
ואע"פ דבעלמא דרשינן כהאי נונא אפילו מקצת, כמו בחולין ע"ט ב' דמו ואפילו מקצת דמו ובבכורות ג' א' בכור ואפילו מקצת בכור, וא"כ היה אפשר גם כאן לרבות אנדרוגינוס לדרוש זכר ואפי' מקצת זכר, י"ל דשאני אנדרוגינוס דיש צד המוכיח היפך דבר זה, ור"ל כיון שיש בו גם צד נקבות, ועיין מש"כ בפ' לך בפסוק המול לכם כל זכר.
הרבותא לענין דקים ותבלולים אע"פ דכתיבי מפורש בין המומים בפ' אמור או דק או תבלול, אך בא לאפוקי שלא נדמה זה בעתיד לפסח ראשון שבמצרים שבו לא היה נפסל דק ותבלול, משום דעד אז היה עוד לישראל דיני בני נח אשר אצלם אין פוסלים דק ותבלול, וכדאיתא בתוספתא פ"ח דפסחים, קמ"ל דבפסח דורות פסול גם דק ותבלול. וכשרות הגיזה אצטריך משום דאיתא בברייתא אחת דדרש מן הצאן להוציא את החלקים, ואשמעינן דלא נפרש החלקים בלא גיזה, אלא לענין אחר הוא דאיירי בפי' חלקים, יעו"ש.
ר"ל מנלן דמונין לשנתו שלו מיום שנולד ולא לשנת העולם.
ואע"פ דבכל הקדשים מונין לשנתו שלו ולא לשנת העולם, בכ"ז אצטריך כאן לאשמעינן זה ולדרוש בדרשה מיוחדת משום דמקור הטעם דמונין בקדשים לשנתו שלו ילפינן בערכין י"ח ב' מדכתיב (פ' תזריע) כבש בן שנתו ודרשינן שנתו שלו וכן בבתי ערי חומה כתיב (פ' בהר) עד תום שנת ממכרו ודרשינן ממכר שלו, והו"א דכאן דלא כתיב בן שנתו אלא בן שנה אזלינן בתר מנין העולם, קמשמע לן.
ומשכחת לה שיהיה בן שנה בשחיטה ויותר מבן שנה בזריקה, יען דבקדשים מונין שעות, שאם נולד בניסן בי"ד ובט' שעות ושחטו בעת כזו לשנה הבאה אסור לזרוק דמו בעשירית, שכבר עברה שנתו, אלא בעינן שיהיה בן שנה עד שעת זריקה.
ור"ל ובעולה כתיב מן הכשבים או מן העזים (פרשה ויקרא).
עיין מש"כ לעיל בפסוק ג' בדרשה בעשור לחודש הזה.
ואותו הפסוק לדורות איירי כדכתיב ברישיה והיה כי יביאך ה' אל ארץ וגו', ורק בזה משונה מפסח מצרים שאין חיוב ללוקחו מבעשור לחודש כמבואר לעיל בפסוק ג' בעשור לחודש הזה, וגם בבקרו מוכר סגי.
ר"ל למעט פסח שני דהוי יום אחד כמו פסח מצרים שאין טעון בקור ד' ימים, ולפי"ז א"צ שוב למעט פסח שני מן מקחו מבעשור דכיון דעיקר טעם המקת מבעשור הוא לתכלית הבקור וכאן שא"צ בקור ממילא א"צ לקיחה מבעשור.
ועיין מש"כ בענין זה בפ' ראה בפסוק שם תזבח את הפסח בערב וגו' ובשלת ואכלת, ועיין בהקדמת יד החזקה להרמב"ם בענין המצות מ"ע נ"ה וז"ל, מצוה לשחוט כבש הפסח, שנאמר ושחטו אותו וכו', והקשה בס' מעין החכמה להגאון מאה"ו למה מנה מצות שחיטת הפסח למצוה בפני עצמה, הא כיון דאי אפשר לאכול כזית בשר בלא שחיטה א"כ ליכא מצוה מיוחדת בשחיטה וכמו בשחיטת שלמים ושארי קרבנות העומדים לאכילה ולא נמנה בהם מצות שחיטה מהאי טעמא, יעו"ש. אך באמת קצור לשון ברמב"ם כאן, וצ"ל מצוה לשחוט כבש הפסח בארבעה עשר בין הערבים שנאמר ושחטו אותו וגו', וסמיך אסיפא דקרא בין הערבים, ועיקר הכונה על זמן השחיטה, וכן מפורש בחבורו ריש הלכות קרבן פסח יעו"ש.
וכל אחד מאלו הלשונות אינו פחות מעשרה, ופשוט דכל זה איירי בפסחי צבור, והסדר בזה הוא, שמתחלה נכנסת כת ראשונה ומקריבה ויוצאת ואח"כ נכנסת כת שניה ומקריבה וכן להלאה. והרמב"ם בפ"א הי"א מק"פ כתב דבדיעבד אם שחטו כולן בבת אחת כשר, והכ"מ טרח בטעם הדבר, ובאמת י"ל פשוט, כיון דכל עיקר ענין הוא משום הדור מצוה ברוב עם הדרת מלך, ולא מצינו שמצות הדור מעכב לפסול גם בדיעבד.
בא להוציא שלא נפרש סף מלשון אסקופה כמו (ישעיה ו') וינועו אמות הספים, וכן (יחזקאל מ"ג) בתתם ספם את ספי, והיינו שהיו שוחטין את הפסח באסקופה ושם היה הדם שותת. ונראה דהא דנראה לו לפרש מלשון כלי משום דכן מצינו שנהגו ליתן דם בכלי ולזרוק ממנו, וכמש"כ (פ' משפטים) ויקח משה חצי הדם וישם באגנות, וע"ע לקמן בפסוק כ"ב.
כיון דמעיט רבים שנים.
ונ"מ בזה לענין מזוזה דאפילו בית שאין בו אלא פצים אחד והיינו שהפתח אצל הזוית וציר הפתח אצל הזוית ואין אצלו כלום אלא סף שסוגר בו ג"כ חייב במזוזה מטעם זה, דכיון דכתיב וכתבתם על מזזות סתם משמע אפילו מזוזה אחת, וזו דעת ר' מאיר, אבל חכמים ס"ל דבמזוזה אחת פטור ממזוזה משום דס"ל דגם סתם לשון מזזות משמע שתים אף היכא דלא כתיב שתי, וצ"ל דס"ל דמה דכתיב כאן שתי אורחא דמילתא נקט. ועיין בב"י ליו"ד סי' רפ"ט שהביא דרשה זו בשם הסמ"ג ע"פ הספרי, ותמיהני שהביא ממרחק בעוד שהדברים מפורשים בגמרא במקומו, ויען כי מחלוקת הפוסקים בזה כמאן קיי"ל נראה דצריך לקבוע בלא ברכה כהאי גונא.
הרבה דרשות באו במכילתא להוכחה זו דעל המשקוף מבפנים, והעתקנו את זו מפני שכיוצא בה מצינו בגמרא גם לענין תפלין, דדרשינן לך לאות ולא לאחרים לאות, וא"כ סברא זו מקובלת.
ר"ל לכתחלה יוכלו אנשים שנמנו על פסח אחד להתפרד ולאכול מקצתם בבית אחד ומקצתם בבית שני, אבל מכיון שהחלו לאכול בבית שוב אסורים להוציא לבית שני, ויתבאר עוד מזה לקמן בפסוק בבית אחד יאכל (פ' מ"ו).
ושם במכילתא יש גירסא במקום ישנים – יושבים, וכנראה כן היה גורס תריב"ע, שכתב שם דאתון שרין תמן.
וכגון עצם שיש בו מוח, דהוי כבשר. ומפרש בגמרא דל"ל דאותו הפסוק איירי בעצם שאין בו מוח משום דלשון לאו כזה נאמר גם בפסח שני (פ' בהעלותך) ושם הוא מיותר, אחרי דכתיב שם ככל חוקת הפסח [הראשון] יעשו אותו, ודרשו שבא לרבות אפילו שבירת עצם שיש בו מוח. ובזבחים צ"ז ב' ילפו מכאן דאין עשה דוחה ל"ת במקדש, מדאין העשה דואכלו את הבשר דוחה את הל"ת ועצם לא תשברו בו, ונבאר זה אי"ה לקמן בפ' ועצם לא תשברו בו (פ' מ"ו).
יתכן דמדייק מדלא כתיב ואכלו אותו כמו דכתיב ושחטו אותו. והנה משמע מכאן דשם בשר אינו כולל גידין, ויהי' מזה ראיה לדעת הלבוש ביו"ד סי' רי"ז ס"ז דהנודר מן הבשר מותר בגידין, וחלקו עליו משום דאיתא בירושלמי הנודר מן העיקר אסור בטפילה, יעו"ש, אבל לפי המבואר כאן שם בשר מוציא גידין, אם לא שנאמר דשאני נדרים דאזלינן בתר לשון בני אדם, וצ"ע לדינא.
כלומר עד שעה שנחפזו לצאת, וזה היה בעמוד השחר, משום דעד הבקר נצטוו שלא לצאת מפתח ביתם, כדכתיב ואתם לא תצאו איש מפתח ביתו עד בקר (פ' כ"ב). ועיין בסמוך פסוק י"א מה ששייך לדרשה זו.
ר"ל הו"א שיאכל ביום שלפני אותו הלילה, והיינו ביום שחיטתו בערב פסח, וכן בליל פסח, וכמו שאר קדשים כגון תודה שאף היא זמן אכילתה יום אחד ואוכל כל יום שחיטתה והלילה עד הבקר מן התורה כדכתיב (פ' צו) ביום קרבנו יאכל לא יניח ממנו עד בקר.
אבל אם אכל כזית נא ומבושל מבעוד יום פטור, כיון דאז אינו זמן אכילת פסח לא עבר במאומה, וכפי שיבא בסמוך מזה.
ואותו הפסוק לדורות איירי כדכתיב ברישי' והיה כי יביאך ה' אל ארץ וגו'. ונראה דאין הכונה דאצטריך לאשמעינן דנאכל בלילה דפשיטא הוא, דהא כיון דהוא זכר שפסח הקב"ה על בתי ישראל במצרים וזה היה בלילה מבואר שמצותו בלילה, אלא אשמעינן דלא נימא דגם ביום מותר לאכלו ואין בו איסור נותר, קמ"ל דנאכל רק בלילה.
עיין מש"כ בסמוך בפ' י"א בדרשה בחפזון.
דהא כל הפרשה קאי על יום ארבעה עשר לחודש בין הערבים וליל ט"ו שלאחריו.
כלומר שאין פסח מעכב מצה ומרור, ויש לכוין ע"פ זה שינוי הלשון שבכאן ובפסח שני, דכאן כתיב ומצות על מרורים יאכלהו, ובפסח שני כתיב על מצות ומרורים יאכלהו, והלשון על ידוע דהוא טפל, ובפסח ראשון מכיון דמצה היא מצוה בפני עצמה אף בזמן שאין פסח לכן כתיב ומצות ולא על מצות, להורות שמצה היא מצוה עיקרית בפ"ע ואינה טפלה ואינה בטלה לגבי פסח, משא"כ בפסח שני שאם אין פסח אין מצות מצה לכן כתיב על מצות, ובמרור כתיב בשניהם על, משום דבזמן שאין פסח באמת מרור אינה מדאורייתא לא בראשון ולא בשני, כפי שיתבאר עוד בפרשה אי"ה.
כלומר שאחר אכילת מצה ומרור יאכל הפסח, ואם הקריב חגיגה בי"ד אוכל מהן ואח"כ אוכל בשר הפסח, והנה במכילתא הובא בענין זה הפסוק דכתיב בפסח שני (פ' בהעלתך) על מצות ומרורים יאכלהו, ולשון פסוק זה יותר נאות לענין זה, אבל הרמב"ם בפ"ח ה"ג מק"פ כתב, מצוה מן המובחר לאכול בשר הפסח אכילת שובע וכן אכילת בשר פסח שני שנאמר בו על מצות ומרורים יאכלוהו עכ"ל, מבואר מדבריו דמה שקבעה המכילתא דין זה כאן ולא רק בפ' בהעלותך ש"מ דגם הלשון ומצות על מרורים מורה על כונה זו.
ואותו הפסוק לדורות איירי כדכתיב ברישיה והיה כי יביאך ה' אל ארץ וגו', ואע"פ דבדרשה הקודמת ילפינן מן ממנו שאין האונן אוכל בפסח, אולי ס"ל להבבלי דא"צ לדרשה זו וכמש"כ באות הקודם משום דבכלל כל הקדשים הוא, וא"כ הו"א דממנו אתא למעט פסח דורות, וכמו שממעטינן פסח דורות מחפזון, ועוד, וע"ע בסוגיא.
ר"ל אותה צליה שבלשון פרסי קורין אברנים קרוי בלשון הקודש נא, והיא צליה מעטה שאחז בה האש מעט ואינה ראויה לאכילה.
אבל לכתחלה אסור משום עשה דכי אם צלי אש כפי שיתבאר בסמוך, וע' מש"כ בסמוך אות פ"ב.
כלומר דשניהם נכללים בלאו אחד דאל תאכלו. ויש בענין זה גירסות ונוסחאות שונות, והעתקנו כפי העולה מלשון הרמב"ם בחבורו.
ולחד מ"ד לא בעינן דרשה זו רק לבשלו ואח"כ צלאו, אבל צלאו ואח"כ בשלו בלא"ה אסור כיון שבטלו מתורת צלי וכמו שאין יוצאין במצה מבושלת לאחר אפיה מטעם זה. ודע דבמכילתא דריש צלי אש זה הצלוי מן החי ור"ל לאפוקי בשלו ואח"כ צלאו, ובגמרא נשמטה דרשה זו מפני שכלולה בבשל מבושל לאפוקי בשלו ואח"כ צלאו כמבואר הכא.
ותוחבו מתוך פיו עד בית נקובתו בשפוד של עץ ותולהו לתוך התנור והאש למטה ותולה כרעיו ובני מעיו בתנור חוצה לו.
וכן אסור בשפוד של מתכת, משום דמתכת חם מקצתו חם כולו ונצלה הבשר מחמת חום השפוד וקיי"ל דצריך להיות צלי אש ולא צלי של דבר אחר, ולדינא קיי"ל דצריך לצלות בשפוד של רמון שאינו מוציא מים ואינו חם כולו.
ר"ל שמפיגים טעם הבשר, ומבואר בגמרא דרבי מרבה זה מכפל לשון ובשל מבושל. ונראה בטעם הרבוי הזה, משום דהלשון ובשל מבושל מורה על חזוק הבשול שנתבשל במדה מרובה עד שהופג טעם בשר הרצוי, וזה יצוייר ע"י משקים שמפיגין טעם הדבר, ובזה אפשר לכוין טעם הרמב"ם שכתב בפ"ב ה"ח מק"פ הרבוי דבשל מבושל ולא הטעם דמפיגין טעמן, ותמהו עליו נו"כ, ולפי מש"כ ענין אחד הוא, ויש לפלפל בזה בסוגיית הגמרא.
בפסח כתיב.
כונת הדרשה לדרוש יתור הלשון במים, אחרי דגם לשון בשול לבד ענינו בשול במים, ועל זה דריש דשם בשול לבד כולל גם צלי כמו דכתיב בפסח ובשלת ואכלת וכן בנדרים הנודר מן הבשול אסור גם בצלי. וטעם הדבר כתב בס' התוה"מ משום דשם בשול מורה על גמר הפעולה וכמו בשל קציר, הבשילו אשכלותיה, דהיינו נגמרו, וזה יונח גם על צלי, ולכן הוכרח הכתוב לכתוב במים, ודו"ק.
כבר הבאנו דרשה זו בדרשה נא ובשל, ומפני חדוש המשך סוף הדרשה באה כפולה.
נראה בטעם הראי' דאלמלא הלשון כי אם הו"א דמה שאמר צלי אש בא להוציא רק שלא יהיה מבושל, וטעם הדבר משום דכיון דמצות הפסח לאכול במהירות ובחפזון ולמבושל צריך לשהות זמן רב משא"כ בצלי, ולכן הו"א דאף דצוה הכתוב לאכול צלי הוא רק מפני שדבר הכתוב בהוה שאם אין מבושל אוכלין צלי, אבל אין ה"נ מי שרוצה לאכול חי אוכל, להכי כתיב הלשון כי אם להורות דקפיד קרא דוקא אצלי, וטעם הדבר משום דבשר פסח הוי כבשר קדשים שמצוה לאכלם בגדולה ובקדשים כתיב (פ' קרח) למשחה ודרשינן לגדולה כדרך שהמלכים אוכלין, רק צלי.
והוא הדין אם אכל כזית צלי מבעוד יום לא פסל עצמו מבני חבורה, דקיי"ל בפסחים פ"ו א' אין הפסח נאכל לא בשתי חבורות כאחד ואין האוכל אוכל בשני מקומות, ואכילה דמבעוד יום לאו אכילה היא ומותר לאכול משתחשך עם בני חבורה שנמנה עמהם.
וטעם הדבר שנאסר כל בשול נראה משום דענין אכילת פסח בכללו נצטוה לאכול במהירות ובחפזון זכר לחפזון היציאה כמפורש בכתוב, לכן גם ענין הכנתו מצוה לעשות במהירות, וצלי אש הוי הכנה יותר מהירות וקרובה לגמרה מאשר בשל במים. אבל אין לומר דכל עיקר טעמו משום דמצוה לאכלו בגדולה שזה צלי כמשכ"ל אות פ"ב, יען דזה שדרכו לשלוק הרי גדולתו בשליקה.
הכונה למעט שלא יבשלוהו מקודם ואח"כ יצלוהו, וזו היא כונת הלשון הנצלה מן החי כלומר שיצלוהו בעודו חי ולא כשהוא מבושל. ובגמרא למדו זה מדרשה אחרת, כמש"כ לעיל בדרשה ובשל מבושל להוציא בשלו ואח"כ צלאו, וע' מש"כ שם.
שמבשלין אותו בקדרה בלי מים, אלא מים הנפלטים משמנו והוי ג"כ בכלל מבושל.
קלוי ושרוף.
ר"ל רק איסור נא ובשל אמרתי לך שהוא בלאו ולא איסור צלאו כל צרכו, ועיין במהרש"א, ובמה שכתבנו הענין מבואר, ודו"ק. ובסמוך בסוגיא אמר יכול אכל כזית חי יהא חייב ת"ל אל תאכלו ממנו נא ובשל מבושל, נא ובשל אמרתי לך ולא חי, יכול יהא מותר [גם לכתחלה] ת"ל כי אם צלי אש, ע"כ. והנה כאן בצלאו כל צרכו אינו מסיים יכול יהא מותר ת"ל וכו'. ומשמע דבאמת מותר גם לכתחלה לצלותו כל צרכו כלומר לעשותו קלוי ושרוף, וי"ל בטעם הדבר שמשונה זה מבשר החי שאסור לכתחלה, משום דבצלאו כל צרכו אע"פ שיש ממנו שהולך לאבוד, היינו חלקי הקלוי ושרוף, מ"מ לא יתכן שלא יהיה בפנים הבשר כזית צלוי כדרוש וכנכון, ולכן מותר זה גם לכתחלה, משא"כ בבשר חי אין בו אף משהו שנעשה בו כדין דהיינו צלי לכן אסור לכתחלה, ועיין מש"כ לעיל בפסוק ד' בדרשה איש לפי אכלו השייך לענין זה.
כלומר דמחמת חום השפוד הוא, ולדינא קיי"ל דצריך לצלאו בשפוד של רמון מטעם המבואר לעיל בדרשה ובשל מבושל אות ע"ז.
כאן ובפסוק הקודם, והוצרך לכפול הלשון משום דאל"ה הו"א דכיון דחום התנור תולדות אש הוא הוי כמו צלי אש, אבל מדכפל הלשון ש"מ דהקפידא היא על אש ממש.
ס"ל גחלים אש ממש הוא, ואע"פ דבפ' תזריע בפסוק מכות אש דרשינן אין לי אלא שנכוה באש נכוה בגחלת מניין ת"ל מכוה מכוה ריבה, הרי דגחלת צריך רבוי מיוחד ואינו כלול בשם אש, אך התם איירי בגחלת של מתכת, דמפני שאין האש ניכר בה כמו בעץ לכן צריך רבויא, אבל הכא איירי בגחלת של עץ שהיא כאש ממש לכן היא כלולה בשם אש, כך מפרש בגמרא, ולפי"ז יתחייב שאם צלאו הפסח בגחלת של מתכת באמת אסור משום דאינו צלי אש, וצ"ע שלא חדשו בזה מפורש בגמרא, אף כי י"ל כי גחלת של מתכת היא דומה לשפוד של מתכת, והרמב"ם סתם וכתב גחלים סתם ולא פירש גחלים של עץ, ועיין בתוס' וצ"ע.
ר"ל מה ת"ל בקר שני, דאחרי דכתיב מקודם ולא תותירו ממנו עד בקר הול"ל אח"כ והנותר ממנו באש תשרפו.
והיינו שישרוף הנותר בששה עשר, ואם חל שבת אחר יו"ט ישרף בשבעה עשר, ואשמעינן דאין עשה דשריפה דוחה ל"ת דשבת ויו"ט, ובתוס' כאן בסוגיא כ"ה א' הקשו למה לא נילף מכאן לדעלמא דאין עשה דוחה ל"ת יעו"ש מש"כ בזה, ולי נראה ע"פ מש"כ התוס' בעירובין ק' א' ד"ה מתן דהיכא דהעשה באה ע"י פשיעה אז פשיטא דקילא מהל"ת, ולכו"ע אינה דוחה את הל"ת, והנה עשה דשריפת נותר בודאי באה ע"י פשיעה, שהרי לכתחלה אסור להותיר וא"כ אין מכאן ראיה לדעלמא, דעשה כזו קילא ואינה דוחה.
ר"ל מה ת"ל בקר שני כמש"כ לעיל אות צ"ג.
נראה דרומז למ"ש בברכות כ"ז א' בפלוגתא דרבנן ור' יהודה בפי' בקר, דרבנן ס"ל דבקר נקרא עד חצות ולר' יהודה עד ד' שעות, ולכן במקום שרוצה הכתוב להורות בקר ממש מנץ החמה, שם כופל את השם בקר, ומהאי טעמא אמרו בפסחים נ"ט א' קטורת קודמת לתמיד מפני שנאמר בה בבקר בבקר ובתמיד כתיב רק פעם אחת בבקר, וכן הכא כתיב שתי פעמים בקר להורות על התחלת הבקר בנץ החמה.
דמשמעות הכתוב זו היא תקנתו, שאם תעבור על הלאו עשה זאת והפטר. ומסיים בגמרא, ר' יעקב אומר לא מן השם הוא זה, כלומר, לא מטעם זה הוא פטור אלא משום דהוי לאו שאין בו מעשה, ורמב"ם פ"א ה"ז מק"פ כתב הטעם משום לאו שאין בו מעשה, ובפ"י הי"א מק"פ כתב הטעם שניתק לעשה, והכ"מ תמה על זה ותירץ דבפ"א נקט טעם זה לרבותא, דלו גם לא הי' ניתק לעשה לא היה לוקה משום דהוי לאו שאין בו מעשה, ולדעתי הוא טעם דחוק מאד, וגם הלא יש נ"מ בין טעמים אלו, דלטעם ניתק לעשה אז כשאינו יכול לקיים העשה כגון אם נאבד הנותר אז לוקה כדאיתא במכות ט"ו א', אבל לטעם שאין בו מעשה בכל אופן אינו לוקה, ואולי רצה הרמב"ם לתפוס שתי הסברות וקבע במקום אחד כר' יהודה ובמקום אחד כר' יעקב, וצ"ע. ועיין בחולין פ"ב א' דמכאן מוכח דס"ל לר"י ולר"י התראת ספק שמה התראה, דהא בשעה שמתרים אותו אל תותיר ספק הוא אם יותיר, ומדפטרו ממלקות מטעמים אחרים ולא מטעם התראת ספק ש"מ התראת ספק שמה התראה, והרבה יש לפלפל בזה אבל אין המקום גורם כאן.
וזה היפך מאכילה בבית ובמנוחה, כמ"ש בשבת ט' ב' מאימתי זמן אכילה משיתיר חגורו, אבל כאן מתניכם חגורים וגו' כעומדים על הדרך.
ר"ל רק פסח מצרים נאכל בחפזון ואין פסח דורות נאכל בחפזון, ומה שהוציא פסח דורות בלשון אחר עיין מש"כ לעיל בפסוק ח' בדרשה בלילה הזה אות ס"ז.
כלומר עד שעה שנחפזו לצאת מבתיהם והם יצאו בבקר, אבל כל הלילה נצטוו שלא לצאת כמש"כ (פ' כ"ב) ואתם לא תצאו איש מפתח ביתו עד בקר.
זו דעת ר' עקיבא, אבל ר' אלעזר בן עזריה ס"ל דהפסח נאכל רק עד חצות כסתם משנה דזבחים נ"ה ב' הפסח אינו נאכל אלא עד חצות, ודריש גז"ש בלילה הזה דכתיב ואכלו את הבשר בלילה הזה מן ועברתי בארץ מצרים בלילה הזה מה התם עד חצות כדכתיב כחצות הלילה אני יוצא בתוך מצרים אף כאן באכילת פסחים עד חצות. ורמב"ם ושאר פוסקים פסקו כר' עקיבא, ומפרשים דהמשנה דזבחים הנ"ל איירי מדרבנן שבכל הדברים הנוהגים כל הלילה אמרו הם עד חצות למגדר מילתא כדי להרחיק אדם מן העבירה שלא יעבור הזמן האחרון. ובתוס' חקירה וספק בזה כמאן קיי"ל, ותמיהני שכולם לא הביאו התוספתא דס"פ ב' דפסחים מאימתי אוכלן לפסח מצה ומרור משתחשך, לא אכלן משתחשך אוכלן כל הלילה, ומשמע שם דהוי מדאורייתא וזה מפורש כר"ע.
ר"ל לאפוקי שלא נפרש חפזון דמצרים שהיו מאיצים בישראל לצאת כמ"ש קומו צאו וגו' ותחזק מצרים על העם למהר לשלחם. ונראה לו להכריע באור לשון חפזון כן משום דכתיב (פ' ראה) כי בחפזון יצאת מארץ מצרים משמע דהם עצמם היו נחפזים, וע"ע לפנינו בפ' ראה שם.
נראה דסמיך אסיפא דקרא אני ה' ודרשינן באגדות אני ולא מלאך אני ולא שרף אני ולא השליח, ועוד נראה דמה שאמר ועברתי הוא וכל דרגון דילי' היא דרשה מיוחדת ואינה שייכות להקודמת, ויתכן דסמיך על מה שמבואר במכילתא ועברתי כמלך העובר ממקום למקום, וידוע דאין דרך המלך לילך יחידי רק עם חיילותיו, ודרגון בלשון יוני נושאי כלי המלחמה לפני שר המצביא, וכעת קוראים בלע"ז חיל הרוכבים – דרגוני"ם.
ר"ל מהמקרא הזה אנו למדים שהבכורים היו מקודשים לעבודה, שהרי כמבואר נבחרו הלוים תחת כל בכור בבני ישראל, ולמעלה שם כתיב כי לי כל בכור וגו' ביום הכותי כל בכור בארץ מצרים הקדשתי אותם לי וכתיב במעשה מכת בכורות שאמר הקב"ה ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני ה', למדנו שביום שהוכה כל בכור נתקדשו בכורי ישראל [ומטעם זה י"ל לא היתה מכת בכורות ע"י משה, יען כי הקב"ה היה צריך לקדש הבכורות], ועדיין אין אנו יודעים לאיזו דבר נתקדשו אלא מפני שבאותו זמן עצמו היתה גם בטול ע"ז שלהם כדכתיב ובכל אלהי מצרים אעשה שפטים אני ה' ולי לבד ראוי לעבוד עבודה ולא לאלהים אחרים, למדנו ג"כ שקדושת הבכורות לעבודה לשמים היתה. ומכאן יסוד הדבר שתהא עבודה בבכורות, ועיין בזבחים קי"ג ב', ויש להוסיף עוד, כי היה המנהג אצלם להקריב הבן הבכור לע"ז וכמש"כ (מלכים ב ג׳:כ״ז) ויקח את בני הבכור וגו' ויעלהו עולה, ואולי אל זה כוון הנביא (מיכה ו׳:ז׳) האתן בכורי פשעי, וכנגד זה הקדיש הקב"ה את הבכורים לעבודתו ית'.
עיין מש"כ לעיל ר"פ שמות בפסוק הבה נתחכמה, וביתר באור מזה כתבנו בפ' נח בפסוק וימח את כל היקום וגו' מאדם עד בהמה (ז' כ"ג).
הוא השר של כל אומה המליץ בעדה, וכגון סמאל שרו של עשו, ועיין בחא"ג.
ור"ל שאינו מועיל אם יאמרו לו שמשביעים אותו על דעת המקום משום דיכול לרמות גם באופן זה, ולכן כדי להזהר מכל מרמה צריך לומר להנשבע שהוא נשבע על דעת ב"ד, ועיין בחו"מ סי' פ"ז.
עיין מש"כ לעיל בפסוק ז' בדרשה ועל המשקוף.
מלשון חג, שמחה ויו"ט.
דרשה זו כבר באה לפנינו לעיל ס"פ שמות בפסוק ויחגו לי במדבר (ה' א'), ושם נתבארה די צרכה, יעו"ש וצרף לכאן.
הרבותא בשלמים אינה לענין ההבאה, דפשיטא היא, שהרי יש בה צורך לאכילת אדם, דשלמים נאכלין לבעלים וקרינן בהו אך אשר יאכל לכל נפש וגו' יעשה לכם, אלא הרבותא היא לענין סמיכה, שהסומך צריך להניח ידו על ראש הקרבן ולסמוך בכל כחו והרי אסור להשתמש בבעלי חיים ביו"ט מדרבנן ואפשר היה לסמוך מעיו"ט והו"א דמשום זה לא יביא שלמים ביו"ט אם לא שסמך עליהן מערב יו"ט, ובאמת כן ס"ל לב"ש, אבל בית הלל ס"ל דבעינן תיכף לסמיכה שחיטה וא"כ לא היה יכול לסמוך מעיו"ט, ומסמכי זה על פסוק זה, והרבותא בזה אע"פ שסמיכה אינה מעכבת, ולענין עולה הרבותא אע"פ דכתיב יעשה לכם ועולה כולה כליל לגבוה, ולכם דרשי לדרשה אחרת כפי שיבא לפנינו במקומו. ומיהו זה מודו גם ב"ה דבעינן צורך היום, וגם עולה היא צורך היום כמו עולת ראיה, אבל סתם נדרים ונדבות שאין זמנם כלל ביו"ט אסור להביא ביו"ט אם לא שנדר להביא ביו"ט כפי שיתבאר אי"ה לפנינו בסמוך בפסוק יעשה לכם ובס"פ פינחס.
ואע"פ דלפי"ז מיותר לדורותיכם, אך לולא כן הו"א דהאי חקת עולם היא מצוה רק לאותו הדור שיחוגו בכל שנה, קמ"ל.
שהם באים מצות, כמבואר בפ' נשא.
לפי שהעומר שהוא קרב בט"ז בניסן הוא מתיר לאכול מן החדש וביום הראשון שהוא ט"ו לחודש אסור לאכול עוד מן החדש.
דמשמעו כל משך הזמן שביניהם והיינו ימים ולילות ולולא תוספת לשון זה היה אפשר לומר דימים ממעטי לילות וכמו בימים דתפלין וביום צותו דקרבנות (פ' צו) וביום הנחילו את בניו (פ' תצא) וכדומה הרבה שכולם נתמעטו לילות, ועיין מגילה כ' ב'.
ועיין לפנינו בענין זה בפ' ראה. ובאור סברת ההיקש הזה י"ל ע"פ לשון הכתוב בפ' ראה שבעת ימים תאכל עליו מצות לחם עוני, וכתבו המבארים, דעיקר שם לחם מורה על עיסה המתחמצת [הבאה ע"י חמום העיסה, ולחם הוא משורש חם], וא"כ מכיון דכתיב תאכל עליו מצות לחם, מורה לכאורה על אכילת לחם המתחמץ, ואחרי דהמצוה היא בהיפך מזה, והיינו שלא לאכול כלל חמץ וא"כ איך נקיים בזה באור השם לחם ע"פ ענינו המורה על חמוץ, לכן בהכרת נקיימנו על עיסה הראויה לבא לידי חמוץ והיינו מחמשת המינים כמבואר, ופרטי דין זה באו"ח סי' תנ"ג.
בדרשות הבאות יתבאר דהאי ביום הראשון ענינו יום ארבעה עשר, והיינו שעוד ביום ארבעה עשר צריך לבער החמץ, יעו"ש. ומפרש דא"כ למה לא יתחייב בביעור בליל י"ד כמו שמחויב בבדיקה וכמו בכל המצות שהלילה הולך אחר יום הבא, ומשני ביום כתיב ודרשינן ביום ולא בלילה. ויתכן דמדייק יתור הלשון ביום דהו"ל לומר אך בראשון כיון דמוסב על שבעת ימים דלעיל, וכמו לקמן פסוק י"ח בראשון בארבעה עשר.
ר"ל דכיון דביום הראשון משבעת הימים צריך להשבית, א"כ יש שעה אחת באותו יום שנמצא חמץ, וא"כ לא יתכן שוב שבעת ימים שלא ימצא בהם חמץ, דשבעת ימים משמע שלמים.
וטעם כנוי יום ראשון ליום ארבעה עשר יתבאר בדרשה שבסמוך.
דמשש שעות ולמעלה הוא זמן הקרבת הפסח וכפי שיבא בדרשה שבסמוך, וע"ע מש"כ בענין זה לקמן י"ג ז'.
נסמך על ההערה שבדרשה הקודמת מסתירת הכתובים אך ביום הראשון תשביתו ושבעת ימים שאר לא ימצא בבתיכם, דכיון דביום הראשון משבעת הימים צריך להשבית, א"כ יש שעה אחת באותו יום שנמצא חמץ, וא"כ שוב לא יתכן שבעת ימים שלא ימצא בהם חמץ, דשבעת ימים משמע שלמים. ופריך בזה אימא בא הפסוק אך ביום הראשון לרבות ליל ט"ו לביעור, והיינו שלא ימתין עד הבקר, והכי קאמר, אך בכניסת יום הראשון מיד תשביתו דאי משבעת ימים הו"א ימים אין לילות לא.
ר"ל דמשעה שהזהיר שלא לאכול חמץ צוה להשבית השאור דכתיב שאור לא ימצא בבתיכם כי כל אוכל מחמצת, ומשעה שחייב לאכול מצה הזהיר שלא לאכול חמץ דכתיב כל מחמצת לא תאכלו בכל מושבותיכם תאכלו מצות, וכתיב בערב תאכלו מצות, אלמא זמן אכילת מצה ואיסור חמץ והשבתת שאור – משחשיכה.
אף הוא מדייק קושי הלשון אך ביום הראשון תשביתו שאור דלכאורה משמע דביום ראשון של חג הוא, ובאמת כתיב שבעת ימים שאור לא ימצא משמע דההשבתה היא מערב יו"ט וכמש"כ לעיל, לכן מפרש דהראשון דכאן ע"כ קאי על ערב יו"ט, שהרי כתיב בראשון בארבעה עשר יום לחודש בערב תאכלו מצות, הרי דערב פסח נקרא ראשון. והראיה הזאת היא רק אסמכתא כי פשוטו של קרא הכונה בראשון – בחדש הראשון.
הוא שאמר אליפז התימני לאיוב וכי ראשון לאדם נולדת, שפירושו וכי קודם לאדם, וה"נ הפי' אך ביום הראשון – ביום הקודם לשבעת הימים, והכרח דרשה זו כבר בארנו בדרשה דלעיל.
דשחיטת פסח זמנו מתחלת שבע שהוא בין הערבים שכבר נוטה חמה לצד שקיעתה. וכתבו התוס', אע"פ דזמן שחיטת הפסח הוא אחר התמיד ותמיד ששחטו לפני חצות פסול, וא"כ זמן שחיטה לא הוי מיד אחר חצות רק עד כדי שהיית הקרבת תמיד, מ"מ כיון דבדיעבד אם שחט פסח קודם התמיד כשר, לכן חשיב זמן שחיטה מחצות, עכ"ל. ולולא דבריהם אפשר לומר דס"ל לרבא שהוא בעל המאמר הזה כר' יהודה במשנה פסחים ס"ג א' דגם תמיד של ערב פסח אסור לשחוט על החמץ בשביל הפסח, א"כ לפי"ז בא איסור חמץ מכוון מתחלת שעה שביעית שהוא זמן שחיטת התמיד, ודו"ק.
תשביתו שאור וגו' כי כל אוכל חמץ, והו"ל לסיים כי כל אוכל שאור, ורש"י הבין כונת הקושיא ללשון הפסוק י"ט שבסמוך שבעת ימים שאור לא ימצא וגו' כי כל אוכל מחמצת, ולא ידעתי למה הניח הפסוק המוקדם ובשגם כי כאן כתיב חמץ ולא מחמצת וכלשון הגמרא, וצ"ע.
והשתא דאתרבו בבל תאכל חמץ אתרבו נמי באכילת מצה, דדרשינן לא תאכל עליו חמץ שבעת ימים תאכל עליו מצות (פ' ראה) כל שישנו בבל תאכל חמץ ישנו באכילת מצה, והני נשי הואיל וישנן בבל תאכל חמץ [מרבויא דכל] ישנן בקום אכול מצה, ועיין עוד לפנינו בפ' ראה.
עיין מש"כ לקמן בפסוק כ' בדרשה כל מחמצת לא תאכלו.
ר"ל שתפסק נשמתו מעדת ה', כי עניני כרת שונים הם, כרת הגוף וכרת הנפש. וכאן הענין מהפסק הנשמה.
כי הדבר הנעשה בשוגג הוי כמו שרק הגוף החומרי עושה אותו, בלתי רצון נפש', משא"כ כשנעשה במזיד נקרא שהנפש והוא הכח החיוני שבאדם עושהו.
ר"ל דמצינו בתורה דכתיב ונכרתה הנפש ההיא מלפני אני ה' (ויקרא כ"ב, ג') וזה מורה על כל מקום שנאמר ונכרתה הנפש דהוא באופן כזה, והיינו שבכל מקום שהוא תכרת ותדחה נפשו.
ר"ל דבעלמא אמרינן עד ולא עד בכלל, והו"א דגם הכא כן וכמו דדרשינן בפ' תזריע מראשו ועד רגליו ולא ראשו ורגליו בכלל, לכן כתיב עד יום האחד ועשרים דמשמע דגם הראשון והשביעי בכלל. והנה רבי ס"ל דא"צ לרבויא, משום דלדעתו גם בעלמא קיי"ל עד ועד בכלל. וקצת צ"ע לדידיה למה לי הפסוק עד יום האחד ועשרים לחדש בערב, וי"ל דס"ל כמ"ש במכילתא שם מדכתיב שבעת ימים תאכל מצות, אין לי אלא ימים, לילות מניין, ת"ל עד יום האחד ועשרים לחודש בערב, ורבנן י"ל דנפקא להו זה מבערב תאכלו מצות, וכפי שיתבאר עוד אי"ה.
סמך על מ"ש בתו"כ פ' אמור, כל מקום שנאמר מקרא קודש – קדשהו, ור"ל עשה אותו מצוין ומסומן, ובכל המועדים מציינם במאכל ובמשתה ובכסות, וביוהכ"פ דכתיב ביה ג"כ מקרא קודש (פ' אמור) מציינו בכסות לבד וכמ"ש בשבת קי"ט א' ולקדוש ה' מכובד זה יוהכ"פ וכו' כבדהו בכסות נקיה, ולפי"ז צ"ל דאפילו לר' אליעזר דס"ל בביצה ט"ו ב' גבי יו"ט או כולו לה' או כולו לכם, היינו לענין שמחה יתירה, אבל בסעודת יו"ט חייב אפילו אם כולו לה', דזה הוי בכלל קדשהו, ועיין בסוכה כ"ז א' ובתוס' שם.
והפרשת חלה נקראה מלאכה, ואע"פ דלצורך אוכל נפש הותר לעשות מלאכה ביו"ט, אך עיסה זו שלשה מערב יו"ט הגיע זמן חלתה ליטול מערב יו"ט, וכל דבר שאפשר לעשות מערב יו"ט, אינו דוחה יו"ט, והא דאצטריך לאשמעינן זה גבי חלה אף דכלל זה שאפשר לעשותו מעיו"ט אינו דוחה יו"ט הוא כלל ידוע בכל מלאכת יו"ט, י"ל דקמ"ל דאפילו שבות דמצוה כזו הפרשת חלה ג"כ אסור דמרבינן מכל מלאכה, ותוכן ענין זה מבואר בביצה ט' א'.
דכך משמע הלשון לא יעשה בנפעל שבכל אופן לא יעשה. ורמב"ן בנמוקיו כתב, כי דרשה זו אסמכתא הוא שבאו חכמים לאסור מדבריהם אמירה לעובד כוכבים בעשיית מלאכה שלנו בוו"ט, וסמכו זה על מקרא זה ועיי"ש עוד ובב"י לאו"ת ס"ס רמ"ד שהביא מכילתא זו וחקר אם דרשה גמורה היא או אסמכתא, ולפלא שלא הביא מרמב"ן.
ר"ל מדסמכה התורה האי קרא דושמרתם את המצות לקרא דאך אשר יאכל לכל נפש, ש"מ למדרש דהכי קאמר, אותן מלאכות דמשימור ואילך דהיינו מלישה ואילך הן מותרות לאוכל נפש, אבל מלאכות דקודם שנקראו מצות אסורות. ובירושלמי מובא עוד סמך דרשה לענין זה בשם חזקיה אך וגו' הוא לבדו הרי אלו שלשה מעוטין שלא יקצור ולא יטחון ולא ירקד, ויעו"ש במראה הפנים.
ר"ל דאינו אלא למפונקים. ועיין בקרבן נתנאל פ"ב דביצה ס"ק ס"ג שלמד מכאן איסור לעישון עלי טב"ק ביו"ט משום שאינו צורך לכל נפש, דלמי שאינו רגיל יסתכן ויחלה, יעו"ש. אבל לדעתי אין הדברים מוכרחים דלא דמי למוגמר שאינו רק למפונקים, משא"כ עישון זה נוהגים רוב האנשים, וזה שנחלה מזה הוא רק בפעמים הראשונות מחסרון ההרגל או מי שהוא חולה בגופו. ויש להביא קצת ראיה להיתר ממ"ש בחולין ק"כ א' כי כל אוכל חמץ ונכרתה הנפש הנפש לרבות השותה, משום דנפש משמע כל דבר המיישב דעתו של אדם, ומבואר בעירבין ס"ה א' דריח בכלל שותה הוא [עיי"ש ברש"י], וי"ל הטעם משום דגם ריח העישון מיישב דעתו של אדם הוא, וא"כ מכיון דכתיב הכא לכל נפש כולל כל דבר המיישב דעתו של אדם, וזה בכלל שותה, ושותה הוא מיישב דעתו של אדם, ודו"ק. וחפשנו אחר מקור היתר לזה, מפני שכבר נהגו העולם היתר בזה, ומצוה לצדד בזכות מנהגן של ישראל.
דאינו רק למפונקים, ולכן אסור להחם חמין ביו"ט לרחיצת כל הגוף ורק לפניו ידיו ורגליו שרי מפני שזה דבר השוה לכל נפש, ועיקר היתר הסקה לרחיצה אע"פ דכתיב אשר יאכל, כתב הר"ן בפ"ב דביצה (כ"א ב') דדרשינן מתוך שהותרה הבערה לצורך אכילה הותרה נמי שלא לצורך אכילה. ונראה דאע"פ דבזה"ז גם רחיצת כל הגוף הוא שוה לכל נפש, אך אעפ"כ רחיצה בכל יום אינה שוה לכל נפש, ועיין באו"ח סי' תקי"א ס"ב.
שאפשר לעשותן מערב יו"ט כפי שיתבאר בדרשה הבאה.
מפני שאין קבוע לה זמן, ולולא מעוט זה הו"א דמילה שלא בזמנה דוחה יו"ט דילפינן בק"ו ממילה בצרעת, מה צרעת שדוחה עבודה ועבודה דוחה את השבת מילה שלא בזמנה דוחה אותה כדילפינן מקראי בשבת קל"ב א' שבת שנדחית מפני עבודה אינו דין שתהא מילה שלא בזמנה דוחה אותה, והוא הדין יו"ט, להכי אתא לבדו לאפוקי מהאי ק"ו, וטעם הדרשות מן הוא לבדו פשוט משום דתיבות אלו מיותרות בכלל.
ר"ל מדרשה דמילה שמעינן ממילא דמצוה שאין זמנה קבוע ויכול לעשותה למחר אינה דוחה יו"ט, וה"ה לשריפת קדשים ביו"ט, כגון נותר מפסח ומקדשים שמצוה לשורפה אבל אפשר לשהויי.
אבל אוכל נפש משמע דמותר לעשות ביו"ט אף שאפשר לעשותם מערב יו"ט. ונראה בטעם הדבר משום דסתם מאכל מוטעם יותר לחך כשנעשה בו ביום שאוכלו, אבל דעת איזו ראשונים דאפילו אוכל נפש עצמו אם אפשר לעשותו מערב יו"ט ואין מפיג טעם אין עושין אותו ביו"ט, ומה דנקט מכשירין משום דסתם מכשירין הנהוג להכין יום אחד מקודם, ועיין בתוס' מגילה ז' ב' ובאו"ח סי' תצ"ה ס"א.
אבל שלמים שהן של יו"ט ועולות כיון שהם צורך היום מביאים ביו"ט, כמבואר לפנינו לעיל בפסוק י"ד בדרשה וחגותם אותו חג לה' – כל דלה', יעו"ש.
ר"ל שאין אופין ומבשלין ביו"ט כדי להאכיל לעובדי כוכבים או לכלבים, ולפיכך אין מזמנין את העובדי אלילים ביו"ט גזירה שמא ירבה בשבילו, ומבואר באו"ח סי' תקי"ב ס"א.
עיין מש"כ לעיל בפסוק י"ד בדרשה וחגותם אותו חג לה' מה ששייך לדרשה זו וצרף לכאן.
ולכן כשעשאן למכור יוצא בהן, דחושב אם לא יזדמן לו למכרם יצא בהם הוא חובת מצה, וא"כ כוון לשמרו גם לשם מצה.
לבלול החטים במים כדי להסיר הסובין.
בשמן במחבת.
דמי פירות אין מחמיצין, ובגמרא שלנו יליף ר"ע דאין יוצאין במצה כזו משום דבמצה כתיב לחם עוני (פ' ראה) וזו הוי מצה עשירה, ויתבאר אי"ה לפנינו בפ' ראה.
ר"ל אם ראתה האשה האופת שהבצק מתחיל לתפוח תלטוש ידיה במים צוננים ותצטנן, דזו היא מצוה בפני עצמה לשמור המצה שלא תחמיץ. ואם נעשה העיסה כשאור שלא החמיצה כל צרכה או שנעשית סדקים שהוא סימן חימוץ צריך לשרוף, כי אי אפשר עוד לקיים בהם מצות שימור.
וסמיך על מ"ש רבא בסוגיא והובא לעיל מצוה ללתות שנאמר ושמרתם את המצות, אי שימור דלישה לאו שימור הוא אלא שימור מעיקרא בעינן וכמו שבארנו ברחבה לעיל אות קנ"ד, יעו"ש, ואע"פ דרבא לא אמר מפורש דהשימור צריך להיות משעת קצירה, ורק דמצוה ללתות, שהוא לבלול החטים במים כדי להסיר הסובין, שזה זמן מאוחר מקצירה, בכ"ז נראה לו להרי"ף דכיון דהשימור הוי מצוה בפ"ע כמו שבארנו לעיל אות הנ"ל וצריך שימור מעיקרא, לכן טוב להתחיל השימור משעה שראוי לשמור דהיינו משעת קצירה, וע"ע מש"כ באות קנ"ד אם דעת כל הפוסקים מסכמת לחיוב שמירה משעת קצירה.
דרשה זו באה בקצור, ורומזת למ"ש בברכות ט' א', הכל מודים כשנגאלו ישראל ממצרים לא נגאלו אלא בערב שנאמר (פ' ראה) כי בחודש האביב הוציאך ה' אלהיך ממצרים לילה וכשיצאו לא יצאו אלא ביום שנאמר (פ' מסעי) ממחרת הפסח יצאו בני ישראל ביד רמה, ר"ל בפרסום דהיינו ביום שהוא שעת פרסום, ור"ל דהגאולה הרוחנית היינו מעבדות לחירות היתה בלילה והיציאה מן הארץ היתה ביום. וצ"ע שהביאו בגמרא ראי' שיצאו ביום מפסוק דפ' מסעי דלא כתיב בי' מפורש שיצאו ביום ולא הביאו מפסוק שלפנינו או מפסוק שלקמן בפרשה ויהי בעצם היום הזה יצאו כל צבאות ה', וע"ע לפנינו בפ' ראה שם.
המפרשים לא פרשו פירוש מספיק בדרשה זו איפה מרומז הענין שדרש בלשון פסוק זה, ונ"ל משום דבעלמא הלשון שמירה משמע כמו שמעמידים שומרים סביב אותו הדבר שלא יגיע הנזק לאותו הדבר, ועל יסוד זה דרשו (יבמות כ"א א') ושמרתם את משמרתי עשו משמרת למשמרתי, והיינו סייגים וגדרים, והנה לשון זה ושמרתם את היום הזה מפרשי דקאי על יום י"ד והיינו על לשון הפסוק דלעיל אך ביום הראשון תשביתו שפרשנו שם דקאי על יום י"ד, וטעם הכרח פי' זה נראה משום דקשה לומר דקאי על יום ט"ו, כיון דלא שייך בו ענין שמירה, וע"כ קאי על מצות השבתת חמץ ביום י"ד, וכיון דכתבנו דלשון שמירה הוא גדר סביב סביב אותו הדבר שצריך שימור, א"כ מכיון שיום י"ד צריך החמץ להיות שבות, לכן צריך להוסיף שמירה לאותו היום מהלילה הקודם, והיינו שגם הלילה יהיה משומר, וזה יצוייר שמיד בתחלת הלילה יבדקו ויהיה הלילה והיום שאחריו משומרין, אבל אין לומר דלפי"ז יבדקו ביום י"ג, יען דקיי"ל אור הנר יפה לבדיקה וצריך לבדוק בלילה, אמנם אין זה אלא רמז ואסמכתא דמדין תורה די לבער חמץ ביום י"ד בחצות היום סמוך לזמן שחיטת הפסח כמשכ"ל בפסוק ט"ו.
יתבאר ע"פ מש"כ בדרשה הקודמת דלשון שמירה מורה על גדר סביב סביב הדבר הנרצה שלא יגיע נזק לאותו הדבר, יעו"ש, וענין השבותים הוא גדר וסייג כנודע, וכהאי גונא דרשו בפ' משפטים הפסוק ובכל אשר אמרתי אליכם תשמרו לרבות דברים שהם משום שבות, ועיין שבת י"ח א'.
ר"ל אם נאמר דחיוב מצה מתחיל מלילה שלמחרתו יהיה יום י"ד א"כ הרי כלים שבעת הימים של אכילת מצה ביום העשרים לחודש, ובאמת הלא הכתוב אומר מפורש עד יום האחד ועשרים לחדש בערב, וא"כ ע"כ שמתחיל החיוב בליל ט"ו.
ולפי"ז יהיה שיעור הכתובים ושמרתם את המצות שאותן ז' ימים של מצות יהו שמורים שלא יראה בהן חמץ בראשון וגו', כלומר הא כיצד בראשון בארבעה עשר תבערו החמץ וע"ל בפסוק ט"ו.
דליכא פסח, ואשמעינן דלא נימא דאכילת מצה היא בשביל הפסח כפשטות הלשון ואכלו וגו' צלי אש ומצות וכמו שבאמת כן הדין במרור דאין חיוב מן התורה רק בזמן הפסח, קמ"ל, וקצת צ"ע דלא דריש החילוק שבין מצה ומרור לענין החיוב בזמן הזה ע"פ שנוי הלשון דכתיב לעיל בפסוק ח' ואכלו וגו' צלי אש ומצות על מרורים יאכלהו, והלשון על מרורים מורה שהמרור הוא טפל לגבי פסח, אבל במצה כתיב ומצות, והוא לשון מיוחד, להורות שאינו טפל לגבי פסח אלא חיובו אפילו בלא פסח. וראיה מכרחת שכוון הפסוק לכוין ענין זה בשנוי לשון זה, שהרי בפסח שני דקיי"ל בזמן שאין פסח אין מצה שם כתיב באמת על מצות ומרורים יאכלהו (פ' בהעלותך), והיינו לשון טפל [לשון על] בשניהם, ודו"ק.
כשמקדשין החודש וקובעים יום ידוע לתחלת החודש צריך לחשב לאותו היום גם הלילה השייך לו.
הרי חזינן במועדים שהיום הולך אחר הלילה.
כלומר של הקדש ושל עובדי אלילים, והיינו בדלא קביל הישראל אחריות כבדרשה הבאה, וכמו כן ילפינן לגבולין מכאן, מה כאן עובר כשקבל הישראל אחריות כך בגבולין, משום דבאופן כזה נקרא לך. וע"ע השייך לענין זה לקמן בפרשה הבאה פסוק ז' בדרשה בכל גבולך הובאה דרשה ממכילתא כאן.
דכדידיה דמי, ועיין מזה באו"ח סי' ת"מ.
ומה שלא מרבה בתי אוצרות שבחצר, י"ל משום דאלה הוו בכלל בית, שהבית דירה צריכה להם, משא"כ הני דמרבה כאן.
מלשון מחמצת מדייק, אבל לא מן כל שאינו מוסב למחמצת כמו בפסוק הסמוך, ולגירסא אחת ילפינן זה מכל מחמצת שבפסוק הסמוך, אבל גירסא שלפנינו נכונה יותר, יען דמפסוק הסמוך דרשינן ענין אחר.
ואמנם לא שייך לומר לפי"ז לכתוב רחמנא שאור ואנא ידענא כש"כ חמץ כיון דיש בו חומר דראוי לאכילה, יען דכנגד זה יש חומר בשאור שהוא מחמיץ לאחרים ולא כמו חמץ שהוא רק חמץ לעצמו, ולכן אצטריכי תרווייהו. ומה שהוציא הכתוב כאן שאור בלשון מחמצת צ"ל דהוא מטעם סוף דבר איסור של שאור, כלומר מפני מה הוא איסור שאור, מפני שהוא מביא לידי חמץ. ואמנם אין לומר דהלשון מחמצת לגופיה דחמץ לבד אתא ולא לרבויי לשאור, יען דלחמץ עצמו כבר כתיב כי כל אוכל חמץ ונכרתה (פ' ט"ו).
שכל אלה הם תערובות חמץ.
ודוקא אם אכל כזית חמץ בכדי אכילת פרס היינו בכדי אכילת שלש ביצים, אבל אם אין בתערובות כזית בכדי אכילת שלש ביצים אע"פ שאסור לו לאכול, אם אכל אינו לוקה מדאורייתא רק מכת מרדות, זו דעת הרמב"ם בפ"א ה"ו מחמץ ויש בזה דעות שונות ומבואר בנו"כ הרמב"ם שם.
כגון כהן שהביאו לו חטים בכורים בירושלים.
ר"ל מהיכי תיתא הו"א דאינו נוהג בכל מושבות דהא מצוה זו אינה חובת קרקע שתהיה תלויה בארץ.
וכתבו התוס' אע"פ דילפינן דמצה בזה"ז דאורייתא מדכתיב בערב תאכלו מצות [עיין לעיל בפסוק י"ח], י"ל דפסוק אחד צריך לחוץ לארץ בזמן שביהמ"ק קיים, ופסוק אחד לחו"ל בזמן שאין ביהמ"ק קיים. ודע דבגמרא איתא הלשון מושב דכתב רחמנא גבי מצה ומרור ל"ל, ולענ"ד נראה דמרור ט"ס הוא או אשיגרא דלישנא, משום דבאמת מרור בזה"ז דרבנן כמבואר לפנינו לעיל בפסוק ח' בדרשה על מרורים יאכלהו.
ר"ל אף דחלה ותרומה אין ראויין לזר. ובטעם הרבוי מצות מצות עיין מש"כ בדרשה הבאה.
פת קיבר שניטל הדרה ממנה, ויתכן דהוא מלשון והיו לדראון, כלומר תעוב ומשומם.
כלומר אפילו סולת נקיה ומתובלת בתבלין כמצות שלמה שהיה מעונג. ובאור הענין מצות מצות ריבה, נראה הכונה דהלשון תאכלו מצות כתיב כ"פ בתורה, והלשון לחם עוני כתיב רק פעם אחת ולכן דין הוא למעט רק דבר אחד מלחם עוני, כבסמוך, ולרבות הרבה דברים מלשון מצות הכולל הכל. ובזה מיושבת קושיית הצל"ח שהקשה דהא כבר דריש הלשון תאכלו מצות לרבוי אחר [ע' בדרשה הקודמת] ואיך דריש כאן רבוי זה, ולפי מש"כ הענין מבואר, דכיון דהלשון מצות כתיב כ"פ בתורה לכן דרשינן לרבויי כמה ענינים.
נראה הכונה משום דאין לומר דבאמת צוה לעשות הפסח רק לזקנים, דהא כתיב בראש הפרשה דברו אל כל עדת ישראל וגו' ויקחו להם וגו', אלא ע"כ דמשום כבוד הזקנים ייחד הדבור להם ומהם בא הצווי לכל ישראל, ועיין מש"כ לעיל בפ' שמות בפסוק לך ואספת את זקני ישראל.
ר"ל מדגלתה התורה דהקיחה תהיה במשיכה ש"מ דקנין בהמה דקה במשיכה. ובמכילתא איתא הלשון יותר מבואר, בא הכתוב ללמדך על בהמה דקה שנקנית במשיכה. ועיין בבבלי ב"מ נ"ז ב' פלוגתא דר' יוחנן וריש לקיש בעיקר קנין המועיל מן התורה, דר"י ס"ל דבר תורה מעות קונות ולא משיכה, ור"ל ס"ל להיפך דבר תורה משיכה קונה, ובירושלמי שביעית פ"ח ה"א מובא פלוגתא זו בהיפך, ר"י ס"ל דעיקר קנין תורה הוא משיכה ור"ל ס"ל מעות קונות, וכל הפוסקים פסקו כר"י בבבלי, ובירושלמי הנ"ל הגיהו והפכו ע"פ הגירסא בבבלי. והנה לפי הידוע דסתם ירושלמי ר' יוחנן [ע' הקדמת הרמב"ם למשנה וליד החזקה] וסתמא דירושלמי בדרשה שלפנינו דמשיכה קונה מדאורייתא, א"כ יש לדון באמיתת הגירסא שבירושלמי שהבאנו, וממילא בתוצאת הדין הזה וצ"ע רב בזה, וע"ע מש"כ בזה בפ' בהר בפסוק או קנה מיד עמיתך.
כלומר קנו מי שאין לו, ומפרש קחו מלשון קנין וכמ"ש בקדושין ב' א' קיחה אקרי קנין וכמ"ש בירמיה ל"ב שדות בכסף יקנו.
נראה הבאור ע"פ מש"כ הרמב"ם במורה פ"ל משלישי דתכלית מצות הקרבנות היתה מפני שקשה היה לישראל להפרד ממנהגי האומות בזביחתם והקטרתם לאלהיהם, ולכן נצטוו להתרגל בעבודה זו בקודש לשם ה'. ואע"פ שהרבו לטעון נגד הרמב"ם בענין זה, אבל האמת הוא, כי יש לו להרמב"ם על מי להשען, ודבריו ממקום קדוש יהלכון, שכן מבואר במ"ר פ' אחרי, איש איש וגו' אשר ישחט, משל לבן מלך שלבו היה גס עליו והוא למוד לאכול נבילות וטריפות, אמר המלך, יאכל על שלחן זה תדיר ומעצמו הוא נוזר [פורש], כך לפי שהיו ישראל להוטים אחר ע"ז והיו מביאים קרבנותיהם לשעירים באיסור ופורעניות בא עליהם, אמר הקב"ה, יהיו מקריבים קרבנותיהם לפני באהל מועד והם נפרשים מע"ז, ע"כ. וזה מורה ממש כדברי המורה, ויותר מזה הכתוב עצמו מורה מפורש כדבריו, והוא בפ' אחרי במצות קרבנות מסיים למען וגו' ולא יזבחו עוד וגו' לשעירים, יעו"ש. והנה גם ממאמר זה שלפנינו משכו מע"ז והדבקו במצוה יש סמוכים נאמנים לדעת הרמב"ם. ועפי"ז יש לפרש לשון הגמרא בתמורה ל' ב' עה"פ דפ' פינחס תשמרו להקריב לי במועדו, לי ולא לאדון אחר, יעו"ש לפנינו.
נראה דמדייק משום דבראש הפרשה כתיב ושחטו אותו בכנוי וכאן כתיב ושחטו הפסח דמשמע בשעת שחיטה יהא עליו שם פסח, והיינו שישחטנו לשם פסח, ובסמוך פ' כ"ז תבא עוד דרשה בענין זה.
אזוב כוחלי פי' הרמב"ם (פרה פי"א מ"ז) דהוא שם מקום, והערוך פי' דהוא מלשון צבע, ומלשון לא כחל (כתובות י"ז א ).
ר"ל כדי הטבילה הדרושה לההגעה למשקוף ולשתי המזוזות, ויתכן דמדייק מדהו"ל לומר בקצור והגעתם מן הדם אל המשקוף.
עיין מש"כ לעיל בפסוק ז' בדרשה ולקחו מן הדם וגו'.
יש לפרש באור הענין ע"פ מ"ש במ"ר פ' שמות ס"פ א' דמשקוף הוא כנגד אברהם [גדול שבאבות כמו שהמשקוף גבוה ממזוזות], ושתי מזוזות כנגד יצחק ויעקב, ללמדך שבזכות כל אלו יצאו, ע"כ. ואיתא במכילתא ר"פ זו סי' ג' על הפסוק אנכי וגו' אלהי אברהם אלהי יצחק ואלהי יעקב (פ' שמות), יכול כל הקודם בפסוק חשוב מחבירו ת"ל (פ' בחקתי) וזכרתי את בריתי יעקוב ואף את בריתי יצחק ואף את בריתי אברהם מגיד ששלשתן שקולים, ע"כ. וזו היא כונת הדרשה שלפנינו דכיון דאלו הענינים הם כנגד האבות בא הפסוק ללמד שאם הקדים זל"ז וזל"ז כשר, מפני שהנמשלים שקולים הם, ודו"ק.
נראה דמכוין למ"ש במנחות ז' ב' למעוטי שירים שבאצבע, ור"ל אע"פ שעדיין נשאר באזוב דם כדי להגיע לשתי המזוזות בכ"ז צריך טבילה מיוחדת.
עיין בפירש"י בפסוק זה. ועיין מש"כ בטעם דבר זה בפ' האזינו בפסוק כי אש קדחה באפי (ל"ב כ"ב) וע"ע מש"כ השייך לדרשה זו בפ' וירא בפסוק חלילה לך וגו' להמית צדיק עם רשע.
הרבותא בזה שלא נטעה ממה דכתיב בפ' ראה וזבחת פסח וגו' צאן ובקר דפסח בא גם מן הבקר, ומה דכתיב שם בקר בא לדרשה אחרת כפי שיתבאר אי"ה לפנינו שם.
ועיין בקדושין ל"ז ב' כל מקום שנאמר ביאה אינה אלא לאחר ירושה וישיבה, וה"נ לא נתחייבו בפסח רק משבאו לארץ.
וללשון הראשון יתפרש הלשון כי יאמרו כמו כאשר יאמרו, דבר ודאי שכן יאמרו, ומדייק דאם הי' הכונה על לשון תנאי הו"ל לכתוב והיה אם יאמרו.
מ"ש כנגד ארבעה בנים דברה תורה, הכונה ד' מיני שאלות שונות כתובות בתורה בענין זה, ובפרטם הם בפסוק זה ולקמן פרשה י"ג פסוק ח' ופסוק י"ד ובפ' ואתחנן ו' כ"ט, ומסדר כל שאלה לבן מיוחד לפי רוחה וענינה, וכינה לא' רשע ולא' חכם ולא' תם ולא' שא"י לשאול, ולכאורה צ"ע שמביא לתשובה פסוק אחר בעוד שלפי הפשט התשובה כאן מבוארת במקומה ואמרתם זבח פסח הוא וגו', ונראה דלא ניחא לי' לפרש דהאי ואמרתם הוא לתשובה על השאלה, משום דכיון דרשע הוא והוציא עצמו מן הכלל מה תספיק לו התשובה הזאת, כי הלא הוא רואה שזבח פסח הוא ויודע ענינו ובכ"ז שואל לכונה רשעית, ולכן מפרש שבאמת אין משיבין לו לשאלתו מאומה וכמש"כ אל תען כסיל כאולתו רק אומרים לו שאילו היה שם לא היה נגאל, משום דהרשעים מתו בג' ימי אפלה, כנודע, והלשון ואמרתם זבח פסח שבכאן הוא ענין מיוחד, שבכלל מצוה לומר לשון זה בשעת הפסח וכפי שיתבאר.
ר"ל אם לא אמר פירוש של ג' דברים אלו לא יצא ידי חובת הגדה וספור יציאת מצרים שהיא מ"ע כפי שיובא בפרשה הבאה.
תמורת הפסח היא שהמיר שה של חולין בשל פסח שאמר הרי זו תחת זו ונאבדה ואח"כ נמצאה.
ואע"פ דבסמוך דרשינן מן הוא לעכב לשמה, כתבו התוס' בזבחים ז' ב' דשתי פעמים כתיב הוא, כאן ובפ' ראה.
ולא כשאר קדשים שכשרים כשלא נזבחו לשמן רק שלא עלו לבעלים לשם חובה, אבל פסח כשנשחט שלא לשמו פסול, ואפילו אם נשחט לשם חולין, ועיין בפסחים ס"ב ב' דיליף מכאן דגם שאר זבחים ששחטן לשם פסח כסול משום דדרשינן פסח הוא בהווייתו יהא לא הוא לשם שאר קדשים ולא שאר קדשים לשמו, אבל לא קיי"ל כן, ולכן השמטנו דרשה זו מבפנים.
ר"ל לא רק זביחה אלא גם שאר עבודות כמו קבלה והולכה וזריקה, וע' מש"כ שם.
נראה דצ"ל ת"ל זבח הוא, ור"ל מדילפינן לעכב מהוא דכתיב גבי זביחה [עיין דרשה הקודמת], א"כ מה זביחה מיוחדת שמעכבת את הכפרה אף כל העבודות המעכבות כפרה מעכבות בהם לשמה, יצאו הקטר אימורין שאין מעכבין אפילו אם לא הקטיר כלל מתכפר הוא.
ועיין ברש"י כאן פי' דההודאה היתה גם על הביאה לארץ ובשורת הבנים, אבל לשון המכילתא הנסים לישראל במצרים, משמע דרק על בשורת הגאולה היתה ההודאה, ויש ליישב.
דלולא הוראה זו הוי מלת וילכו מיותרת, ולא מצינו כלשון זה בקיום מצות במקומות אחרים.
דא"א לומר מיד ממש, שהרי זה בר"ח נאמר להם ומעשה דפסח בי"ד בחודש הוי.
נראה הרבותא במשה ואהרן שעשו הפסח, משום דהם היו משבט לוי, וכידוע לא שיעבד שבט לוי במצרים, וכל עיקר הפסח בא לזכר הגאולה משעבוד, והו"א דעליהם לא חלה מצות הפסח, וכמו דמשמע הלשון דברו אל כל וגו' קמ"ל דגם הם עשו.
סמך אסיפא דקרא ולכו עבדו את ה', וכל זמן שלא הודה פרעה בעצמו שיצאו משעבודו לא היו מכונים חרותם בזה שהם עבדי ה'.
מכאן יש לומר סמך למ"ש הפוסקים דמצוה להתעסק בעצמו באפיית מצה, ועיין באו"ח סי' ת"ס ובשו"ת חת"ס בהשמטות לחלק חו"מ סי' קצ"ו דברים מוסריים בענין זה.
קצת צ"ע דרשה זו לפי מה דאיתא במכילתא דאף מה שלא שאלו ישראל היו משאילים אותם, כשהיה ישראל אומר תן לי חפץ פלוני היה המצרי משיב לו טול לך זה ואחר כיוצא בו, ע"כ. הרי שהיו נותנין ברצון, אך באמת שתי הדרשות נכונות דאף שבע"כ עשו מה שעשו, בכ"ז עוררו אותם לשאלה כדי שיצאו מהם.
ואע"פ כי כמבואר היה אתם צאן ובקר הרבה, י"ל ע"פ מ"ד במדרשים דהיו בטוחים בבזת מצרים על הים לכן לא היו עתה נחפזים לשאת משאות.
שניהם דורשים המלה וינצלו שאינה מצויה, ודריש ר' אמי כמצודה זו שפורשין לצוד עופות, אין בה דגן אין עוף נפנה אליה, ואע"פ דכתיב וינצלו בכ"ז דריש מלשון מצודה, יען כי למ"ד מתחלפת בדל"ת מפני שהם ממוצא אחד, ור"ל דריש כמצולה שאין בה דגים, ולדעת שניהם הוי הפירוש וינצלו מלשון ריקות.
סמך על הדרשה הקודמת בפי' וינצלו שהפירוש הריקוה עד תומה.
ועיין בתהלים ק"ה ל"ז ויוציאם בכסף וזהב ואין בשבטיו כושל, וז"ל התרגום שם, ואפקינון בסימא ובדהבא ולא אתדנו עם מצראי למתקלי, ע"כ. ופשוט דכוון לאגדה זו, ור"ל דאף שיצאו בכסף וזהב בכ"ז לא נכשלו בדינם עם המצרים שיצאו זכאים בדין כמבואר הכא, ועיין מש"כ בפ' נח בפסוק כנען עבד עבדים.
אולי כוון זה המלך למצוא עילה בתורת משה וכמש"כ בפרשת שמות בפסוק וירכיבם על החמור, עיי"ש, ושינו כאן כדי שלא יאמר שאין החשבון מכוון, שהרי קהת מיורדי מצרים היה וכשאתה מונה שנותיו של קהת ועמרם ומשה כולן ביחד אין מגיעות לארבע מאות שנה, וכש"כ שהרבה משנות הבנים נבלעות בתוך שני האבות, אלא שמנה הכתוב מיום שנגזרה גזירת גלות מצרים בין הבתרים ומשם עד שנולד יצחק שלשים שנה ומשנולד יצחק עד שיצאו ממצרים ארבע מאות שנה, צא מהם שלשים של יצחק וק"ל שחי יעקב כשבא למצרים נשארו מאתים ועשר, וכן היתה הגזירה כי גר יהיה זרעך בארץ לא להם ולא כתיב בארץ מצרים וכשנולד יצחק היה אברהם גר בארץ פלשתים ומאז עד שיצאו ממצרים נמצא יצחק וזרעו שהם זרעו של אברהם גרים ושלשים של קודם לכן לא נמנו בגזירה דהא זרעך כתיב.
בעצם, פירושו בעצומו של יום בחצי היום שאז הזמן היותר נאות לפרסום שכל האנשים נעורים אז וכמש"כ בפ' תשא בפסוק כי בושש משה וגו'.
שבליל פסח תהיה הגאולה העתידה ב"ב, וסמך אסיפא דקרא שמורים לכל בני ישראל לדורותם, כלומר גם לדורות הבאים, ועיין באות הבא.
יתכן דס"ל להמכילתא כדרשת ר' יהושע בדרשה הקודמת דבניסן עתידין להגאל, ועל זה אמרו שכל ישראל לדורותם צריכין לחכות הלילה הזה, והלשון שמורים הוא מלשון ואביו שמר את הדבר, במובן המתנה, וע' ברמב"ן.
דערל לב הוא המומר וערל בשר הוא העובד כוכבים, ושניהם במשמע כל בן נכר. ועיין ברמב"ם פ"ט ה"ז מק"פ שכתב המאכיל כזית מן הפסח למומר לעבודת כוכבים או לגר תושב או שכיר הרי זה עובר בל"ת ואיני לוקה אלא מכת מרדות, עכ"ל. והנה אינו מבואר ל"ת כזו על המאכיל, וצ"ל משום דע"כ אינו מזהיר הכתוב כזה לעובד כוכבים עצמו, דלא שייך צווי לעובד כוכבים בדין תורה, אלא מזהיר לישראל עליהם והוי כאלו כתיב לא יאכילו, ובכ"ז מכיון דלא כתיב מפורש לא יאכילו אין לוקין אותו רק מכת מרדות שהוא עונש ב"ד כפי ראות עיניהם, כנודע.
ואותו הפסוק לדורות איירי, כדכתיב ברישיה והיה כי יביאך ה' אל ארץ וגו', ובמכילתא כאן הובאה דרשה אחרת לענין זה.
ובסמוך פסוק מ"ה בדרשה תושב ושכיר דריש ואין המרת דת פוסלת במעשר, ובאמת שתי הדרשות אמת, דכיון דממעטינן מן בו א"כ נתמעטו כל הדברים זולתו, ובכ"ז לקמן פסוק מ"ה דריש ביחוד למעשר, ועיין בטעם הדבר בתוס' יבמות ע"א א'. וטעם דיוק הלשון בו משום דכל פרשת הפסח כתיב באכילה הלשון ממנו או אותו, אל תאכלו ממנו נא, תאכלו אותו, אבל לשון בו לא כתיב עד מקום זה, ולכן דרשוהו.
הנה יש בענין דרשה זו גירסות שונות. לפנינו במכילתא איתא, אין לי אלא עבד איש, עבד אשה וקטן מניין ת"ל מקנת כסף מכל מקום, אבל הרמב"ם פ"ה ה"ו מק"פ כתב, הקטן אין מילת עבדיו מעכבתו, שנאמר וכל עבד איש להוציא את הקטן, וכתב הכ"מ דאולי היה לו גירסא כזו במכילתא. והנה אנחנו קבענו בפנים לפי גירסתו של הרמב"ם, יען לפי המתבאר לנו יוצא כך מסוגיא דיבמות מ"ח א' דדריש ר' שמעון בן אלעזר מפסוק זה, וכל עבד איש מקנת כסף, וכי עבד איש ולא עבד אשה, אלא עבד איש אתה מל בעל כרחו ואי אתה מל בן איש בעל כרחו, ופריך ורבנן מאי דעתייהו, אמר עולא, כשם שאי אתה מל בן איש בעל כרחו כך אי אתה מל עבד איש בעל כרחו, ואלא הכתיב וכל עבד איש, ומשני ההוא מבעי ליה לכדשמואל דאמר המפקיר עבדו יצא לחירות וא"צ גט שיחרור שנאמר וכל עבד איש, וכי עבד איש ולא עבד אשה, אלא עבד שיש לו רשות רבו עליו קרוי עבד ושאין רשות רבו עליו אינו קרוי עבד, ע"כ. והנה אנו לא קיי"ל כשמואל אלא כרב ור' יוחנן בגיטין ל"ח א' ובקדושין ע"ב ב' המפקיר עבדו צריך גט שיחרור, וא"כ קשה לדידן הא כתיב עבד איש, ולפי"ז ע"כ צ"ל דבא למעט עבד של קטן, ועיין בקרבן נתנאל פ"ד דיבמות אות פ"ט ובמש"כ הכל נתבאר, אלא שצ"ע קצת למה השמיט הרמב"ם דין עבד אשה דשוה לאיש, וי"ל דסמיך על מה שלא כתב ההיפך, וכתב בכלל דהנשים חייבות בפסח כמו האיש, וא"כ גם פרט זה בכלל.
ואותו הפסוק לדורות איירי, כדכתיב ברישיה והיה כי יביאך ה' אל ארץ וגו'.
משום דבפסח יש מעוטים מיוחדים על זה כדכתיב המול לו כל זכר ואז יקרב לעשותו, וגם משום עבד גופיה כבר כתיב (פסוק מ"ח) וכל ערל לא יאכל בו, ולכן דרשינן אז יאכל בו אבעלים, אבל בתרומה לא, וטעם דיוק הלשון בו עיין מש"כ בפ' הקודם אות רכ"ח.
ר"ל דכאן בעבד כתיב אז יאכל בו, והתם במילת זכריו כתיב ואז יקרב לעשותו, וילפינן אז דאכילה דעבד מאז דהקרבה בזכרים, שכמו מילת זכריו מעכבתו מהקרבה כך מילת עבדיו, והוא הדין דילפינן גם להיפך אז דהקרבה בזכרים מן אז דאכילה בעבד, שכמו מילת עבדיו מעכבתו מלאכול כך מילת זכריו מעכבתו מלאכול, וכפי שיבא במקומו בפסוק מ"ח, וכה ניתן את האמור של זה בזה ושל זה בזה. ויצויר שהיה ראוי בשעת שחיטה ולא בשעת אכילה, [אע"פ שאם נמול בשעת שחיטה הלא כבר היה נמול בשעת אכילה], כגון אם בשעת שחיטה היה חולה והיה פטור אז ממילה ועד שעת אכילה חלצתו חמה ונתחייב ועי' בסוגיא כאן.
לאפוקי מהפירוש דאז יאכל בו קאי אעבד, וטעמיה דאי אעבד קאי הא כתיב בפסוק מ"ח וכל ערל לא יאכל בו.
בא להוציא שאין הפי' תושב ושכיר כאן כמו תושב ושכיר דתרומה (פ' אמור) דהתם הפי' תושב זה קנוי קנין עולם ושכיר זה קנוי קנין שנים כדמפרש ביבמות ע' א', אבל הכא לא שייך לפרש כן, כי האם מפני שהוא תושב או שכיר יפטר מפסח, ועיין ברמב"ם פ"ט ה"ז מק"פ, וענין גר תושב מבואר בע"ז ס"ד ב' שקיבל עליו שלא לעבוד ע"ז ולקיים שבע מצות דב"נ, ונקרא גר תושב מפני שמותר לנו להושיבו בא"י. ובזמן הזה אין לנו דיני גר תושב, עיין בכורות ל' ב'. והנה בסוגיא דיבמות הנ"ל איתא עוד דרשה תושב ושכיר לרבות נולד מהול וכו', ואנו העתקנו ע"פ שיטת הרמב"ם ושגם היא יותר פשוטה.
ואותו הפסוק לדורות איירי כדכתיב ברישיה והיה כי יביאך ה' אל ארץ וגו'.
ר"ל דפסוק אחד כתיב (פ' ז') על הבתים אשר יאכלו אותו בהם משמע שני בתים, וכאן כתיב בבית אחד יאכל משמע רק בבית אחד, ולכן דריש דלכתחלה קודם שישבו לאכול בני החבורה הנמנין על הפסח רשאין להתפרד ולהעשות שתי חבורות ולאכול בשני בתים, היינו מקצת אנשים בבית אחד ומקצת בבית שני, ובזה יתקיים הפסוק על הבתים אשר יאכלו אותו בהם, אבל מכיון שכבר החלו לאכול שוב אינם רשאים להפרד, והיינו שהאוכל בבית זה שוב אינו רשאי לאכול מקצת הפסח בבית שני, ובזה יתקיים הפסוק בבית אחד יאכל.
עיין מש"כ לעיל אות רל"ז דלכתחלה יכולים אנשים שנמנו על פסח אחד להתפרד ולאכול מקצת אנשים בבית זה ומקצת אנשים בבית זה, אבל מכיון שכבר החלו לאכול במקום אחד שוב אסור להם להפרד ולהוציא מן הבשר לבית אחר, ודריש כאן דלא רק מבית לבית אסור אלא אף מחבורה לחבורה בבית אחד, ור"ל דאין עיקר הקפידא על שנוי הבתים אלא אפרוד החבורה, ואין נ"מ אם בשני בתים או בבית אחד. ונראה דבכלל האיסור אפילו הוצאה מחבורה גרידא למקום חוץ להיקף ישיבת החבורה אף שאינו מכניס לחבורה אחרת אלא אוכל לבדו, דכן משמע לשון הגמרא חוצה חוץ לאכילתו. ומה דנקיט ברישא הלשון מחבורה לחבורה לאו דוקא הוא אלא משום דדרך העולם לאכול בחבורה, אבל אין ה"נ אם הוציא מחבורה שלו ולא הכניס לחבורה אחרת ג"כ חייב. וברמב"ם אין הלשון מבורר בענין זה, עיי"ש ודו"ק.
ומה שצייר זה בשני זיתים ולא בזית אחד, י"ל משום דבזית אחד מכיון שהוציאו מרשות אחד נפסל ושוב אי אפשר לחול עליו עוד איסור הוצאה, דאינו נחשב עוד בשר הפסח אלא הוי כחולין או כפסולי מוקדשין וכמש"כ לעיל אות רל"ח יעו"ש עי' בירושלמי ובק"ע.
עיין ברמב"ם פ"ט ה"ג מק"פ וז"ל, שתי חבורות שהיו אוכלות בבות אחד צריכה כל חבורה לעשות לה היקף שנאמר מן הבשר חוצה, מפי השמועה למדו שצריך ליתן חוצה למקום אכילתו ואלו הופכין פניהם אילך ואוכלין ואלו אילך כדי שלא יראו מעורבין, עכ"ל. והנה גירסא זו הביא רש"י בסוגיא כאן ומחקה, אבל הרמב"ם גורס אותה, וכן הוא הגירסא בש"ס כת"י, ופשטות לשון המשנה בדף פ"ו א' מסייעתו, שתי חבורות שהיו אוכלות בבית אחד אלו הופכין פניהם אילך ואוכלין ואלו הופכין את פניהם אילך ואוכלין. ורש"י פירש כונת המשנה שרשאין להפך את פניהם ולא איכפת לן במה שנראה כשתי חבורות, עכ"ל. ופירוש הרמב"ם מרווח יותר, אלא שצ"ל בדעת הרמב"ם דהיקף לבד אינו די להיכר זה רק צריך עוד לעשות היכר בהיפוך פנים.
כוון דעכ"פ השבירה היא לתכלית השגת הבשר, וכמש"כ בדרשה הקודמת דזה הוי עיקר האיסור, יעו"ש.
ואותו הפסוק לדורות איירי כדכתיב ברישיה יהיה כי יביאך ה' אל ארץ וגו'.
עיין מש"כ לעיל אות רמ"ב וצרף לכאן.
ר"ל למה לא תדחה העשה דואכלו את הבשר לל"ת דועצם לא תשברו בו, והיינו שישברו את העצם כדי להשיג הבשר שבתוכו, אלא משום דאין עשה דוחה לל"ת שבמקדש והוא מפני של"ת שבמקדש תמורה כמו עשה, ואמנם לכאורה צ"ע בעיקר הקושיא, מהיכי תיתא הו"א דעשה זו תדחה הל"ת, אחרי דמפורש אמרה תורה דבשר כזה הבאה ע"י שבירת עצם אין בה מצות אכילה, והרי זה כמו הרבה מצות כפולות בהיתר ואיסור בבת אחת, וכמו בשבת דכתיב מחלליה מות יומת וכנגד זה וביום השבת שני כבשים, וכן ערות אשת אחיך לא תגלה וכנגד זה יבמה יבא עליה, וכן לא תלבש שעטנז וכנגד זה גדילים תעשה לך והרבה כאלה, [עיין תוס' שבועות כ' א'], ולא אמרינן שזו תדחה זו, וה"נ כן. [ועיין בפירש"י פרשת יתרו בפסוק זכור את יום השבת]. ונראה דשאני הכא, דכיון דאפשר לקיים שניהם ולומר דהלאו דשבירת עצם איירי בעצם שאין בו בשר.
הרבותא בזה אע"פ שאין זמן אכילת פסח אז, והוא הדין השובר לאחר זמן אכילה גם כן חייב, ולפיכך קיי"ל ששורפין עצמות הפסח בכלל הנותר מן הבשר כדי שלא יבאו בהן לידי תקלה, ועיין. במל"מ פ"י ה"ב מקרבן פסח.
ר"ל דבשאר קדשים מותר לשבור עצם, ועיין מש"כ השייך לזה לעיל אות רמ"ב, ועיין בפסחים פ"ג א', דמטעם זה אין עצמות קדשים טעונין שריפה מה"ת חוץ מעצמות הפסח מפני התקלה.
ר"ל אלא חבורות חבורות מאנשים שונים ממשפחות נפרדות, ועיין בתרגום יונתן בפסוק זה כל כנישתא דישראל מתערבין דין עם דין גניסא עם גניסא אחרי למיעבד יתיה, וכנראה מיוסדים הדברים על דרשת מכילתא זו, ועיין במשנה פסחים צ"ו א' חשיב כל הדברים שבהם מחולק פסח מצרים מפסח דורות ולא חשיב פרט זה וצ"ע.
ר"ל מדתלי פסח בהכשר מילה ש"מ שמילה קודמת. ובגמרא שלנו לא נדרש כזה, וי"ל משום דמבואר בזבחים צ"א א' דמילה לגבי פסח נקרא תדיר, וידוע דתדיר קודם.
בא לאפוקי שלא נפרש ואז יקרב לעשותו על כל זכר ולא על הבעלים, ועיין ביבמות ע' ב' ולעיל בפסוק מ"ד בדרשה אז יאכל בו.
עיין מש"כ לעיל בפסוק מ"ד בדרשה אז יאכל בו אות רל"ב וצרף לכאן.
ולאפוקי אם נמול בין שחיטה לאכילה, ועיין במפרשי הירושלמי שהסבו הדברים לכונה אחרת ודחוקה ולפי מש"כ עולה הענין כפשוטו.
דהאי ערל ע"כ איירי בערל ישראל שמתו אחיו מחמת מילה, דאי בערל עובד כוכבים הא כבר כתיב כל בן נכר לא יאכל בו.
ואותו הפסוק לדורות איירי כדכתיב ברישיה והיה כי יביאך ה' אל ארץ וגו'.
עיין בתוס' יבמות ע"א א' ד"ה בו, וז"ל דלכן לא דרשו בו הנאמר בתושב ושכיר (פ' מ"ה) ג"כ לדרשה זו, בו אינו אוכל אבל אוכל הוא מצה ומרור, דאטו מצה ומרור קדושה אית בהו, עכ"ל. והנה לפי"ז לכאורה קשה ל"ל דרשה זו בערל, וי"ל משום דבערל הוי הרבוי לחיוב משום דהאי ערל איירי בישראל ערל שמתו אחיו מחמת מילה, כמשכ"ל, והו"א כיון דאינו באכילת פסח אינו גם במצה ומרור משום דכתיב על מצות ומרורים יאכלהו, קמ"ל דחייב, אבל בתושב ושכיר דהרבוי אינו אלא לרשות פשיטא דא"צ לרבויי דאטו קדושה אית בהו, וע"ע בתוס' הנ"ל ודו"ק.
ר"ל אפילו במקום דלא כתיב מפורש דנוהג גם בגרים.
ר"ל ולא שהותחלה מצוה זו בכניסה לארץ. ומדייק זה מדלא פתח הפרשה בלשון כי תבאו אל הארץ כמו בפסח בסמוך בפסוק ה' ובכ"מ. ואע"פ דכתיב לקמן בפסוק י"א והיה כי יביאך ה' אל ארץ הכנעני וגו' והעברת כל פטר רחם לה', התם כונה אחרת באותו הלשון, דדרשינן עשה מצוה זו כדי שתכנס לארץ, כפי שיתבאר שם, וע"ע מענין דרשה זו לפנינו בפ' במדבר (ג' י"ג) בפסוק כי לי כל בכור.
היינו אם היה להעובד כוכבים חלק אחד מאלף בולד הרי זו פטורה מן הבכורה, אבל אם היה לו בהעובר אבר אחד ששייך לו רואין כל שאלו יחתך זה האבר יהיה בעל מום למזבח הרי זה פטור ואם לאו חייב, ומשכחת לה בחתוך אבר שלא יהיה בעל מום כגון ביתרת אבר, וע"ל בפ' תשא ל"ד י"ט בפ' וכל מקנך תזכר, לענין פטור שותפות עובד כוכבים בהאם, ועיין בסמוך בדרשה בבני ישראל הובאה ג"כ דרשה לפטור בכורה בשותפות עובד כוכבים ודרשינן בישראל ולא בעובד כוכבים, אמנם שתי הדרשות צריכות, דהתם ילפינן לעיקר הפטור בשותפות עובד כוכבים, וכאן ילפינן לענין שיעור השותפות דאפילו בכל שהוא פוטר.
ולולא זאת הו"א אפילו יצתה נקבה לפניו, ואע"פ דכתיב בכור, אך הו"א דבכור משמע כל שהוא בכור לשנים מאחיו הזכרים, וכמו ותאמר הבכירה אל הצעירה (פ' וירא).
ועיין בדרשה הקודמת.
ואפילו ילדה ג"כ מישראל פטור, כיון דבכור בפטר רחם תלי רחמנא, ולא קשה לפי"ז למה פטור הבכור הנולד מישראלית הנשאת לכהן וללוי, דהתם הפטור מטעם אחר הוא, דילפינן בק"ו אם פטרו את של ישראל במדבר אינו דין שיפטרו את עצמן כמבואר ריש פ"ק וריש פ"ב דבכורות.
וכן אינו בכור לנחלה דכתיב בענין נחלה וילדו לו (ר"פ תצא) דרך הולדה בעינן, וענין יוצא דופן פי' הרמב"ם בפי' המשניות ריש פ"ה דנדה דאשה המקשה לילד שוסעין חלציה בסם והולד יוצא משם.
דאסור למכור בהמה גסה לעובד כוכבים גזירה שמא מתוך זה ילמוד ישראל היתר גם להשאילנה או להשכירנה לעובד כוכבים והעובד כוכבים יעשה עמה מלאכה בשבת ויעבור ישראל על שביתת בהמתו, ועוד טעמים יש בזה [ועיין ביו"ד סי' קנ"א ס"ד דבזה"ז נהגו היתר בזה].
ר"ל או שקבלה ישראל להטפל בה ולחלק בולדות או שקבלה העובד כוכבים מישראל באופן זה.
וע"ע לפנינו בפ' קרח בפסוק אך וגו' את בכור האדם ואת בכור הבהמה הטמאה תפדה באה דרשה בענין זה.
ר"ל שנותנו בין בארץ בין בחו"ל, והרבותא בזה דהו"א דבכור בהמה הוי כמו קרבן דמביאין אותו לירושלים כדכתיב (פ' ראה) והבאתם שמה עולותיכם וזבחיכם.
ובבהמה ודאי נפלים פוטרין דכתיב וכל פטר שגר בהמה משמע איזה שגר שהוא אפילו נפלים.
בכסף משנה ובמגדול עוז הראו מקור לזה בפסחים קט"ז ב', ובמכילתא פרשה זו, אבל זה תימה, שהרי שם לא נזכרה כלל הגז"ש זכור זכור משבת כמש"כ הרמב"ם, וגם לא בארו טעם ותכונת גז"ש זו, אך האמת שמקור דברי הרמב"ם הוא ממ"ר פרשה זו (פ' י"ט) בזה"ל, אמר הקב"ה למשה הזהר להם לישראל כשם שבראתי את העולם ואמרתי להם לישראל לזכור את יום השבת זכר למעשה בראשית שנאמר זכור את יום השבת, כך היו זוכרים את הנסים שעשיתי לכם במצרים וזכרו ליום שיצאתם משם שנאמר זכור את היום הזה אשר יצאתם ממצרים, למה כי בחוזק יד הוציאך ה' ממצרים, ע"כ. ור"ל יש ביציאת מצרים גבורות ה' כמו במעשה בראשית וראוי לזכרו, והן הן דברי הרמב"ם בקצרה. ומה שיש עוד לבאר בענין סיפור יצי"מ יתבאר אי"ה לפנינו בפ' ראה בפסוק למען תזכור את יום צאתך מארץ מצרים.
וקרינן לא יאכל חמץ היום, והוא ע"ד סמוכים, דכלל גדול הוא בש"ס. ועיין בספרי (פ' ראה, ט"ו ט"ז) גבי הענקה ורציעה, על כן אנכי מצוך את הדבר הזה היום וסמיך ליה ענין רציעה ודרשינן שם ביום רוצעין ובלילה אין רוצעין, ולפי"ז צ"ע למה לא נדרוש גם הכא כן שאין חמוצו נוהג אלא ביום, ואפשר לומר דהכא אין סברא למעט לילה כיון דזמן אכילת פסח בלילה, וסמוכים אהני למעוטי שבעה, משא"כ התם אי לא ממעטינן לילה סמוכים למאי אתו.
ומפרש אחרים – של הפקר, מפני שאחרים יכולים לזכות בו, אבל אין לפרש של בעלים אחרים, דפשיטא הוא, שהרי יגיע לו הנאה מאותן אחרים שנתן מזונות לכלבם, וכנראה מפרש לא יאכל חמץ, שכל הנאה שהוא אסור בפסח אפילו אם רק יהנה איזה בעל חי ואינו נוגע לאדם.
ר"ל להזהיר את הגדולים שלא יאכילו לקטנים וכהאי גונא דרשו ביבמות קי"ד א' ועיין מש"כ בענין זה ס"פ שמיני בפסוק לא תאכלום כי שקץ הם (י"א מ"ב).
דאם לא בא זה לדרשה מאי קמ"ל, וכי לא היו יודעין באיזה חודש יצאו, אלא אמר להם שגמלם הקב"ה חסד שהוציאם בחודש שכשר וטוב בו לצאת לדרך שאין בו לא חמה ולא צנה יתרה, ועיין בפירש"י בפסוק זה ומש"כ השייך לדרשה זו בריש פרשה הקודמת בפסוק החודש הזה לכם.
ר"ל שיהיה פסח דורות נוהג בכל הפרטים כמו פסח מצרים, וכדמפרש. ופסח זה קאי על פסחי דורות דכתיב ברישיה והיה כי יביאך ה' אל ארץ וגו', וכתיב ועבדת את העבודה הזאת, כלומר כעבודה שבפסח מצרים. ואמנם יש איזו פרטים שנהגו רק בפסח מצרים וכמש"כ באות הסמוך.
צריך לאשמעינן פרטים אלו משום דבכולם כתיב לשון מעוט המורה לכאורה על מעוט הנהגה זו לדורות לכן צריך לרבויי, כמו בבקור ד' ימים קודם שחיטה כתיב (י"ב ג') בעשור לחודש הזה והזה מעוטא הוא, ובנא ומבושל כתיב (י"ב ט') אל תאכלו ממנו נא ובשל מבושל, וממנו מעוטא הוא, מפסח מצרים, ובאכילת לילה כתיב (י"ב ח') ואכלו את הבשר בלילה הזה, ובערל ובן נכר ותושב ושכיר כתיב (י"ב מ"ג מ"ה מ"ח) לא יאכל בו, ובו מעוטא הוא בו בפסח מצרים, ובשבירת עצם כתיב (י"ב מ"ו) ועצם לא תשברו בו, ומה שהוספנו במוסגר אינו בא אלא מן הכבשים ומן העזים, הוא ע"פ דרשת המכילתא לעיל בפסוק ה' יעו"ש. ואמנם יש דברים שלא התנהגו רק בפסח מצרים, והם שמקחו מן בעשור לחודש [ואע"פ דכפי שכתבנו גם פסח דורות טעון בקור ד' ימים אך א"צ ללוקחו ד' ימים קודם שחיטה, וגם בבקרו מוכר סגי, וכתבנו בזה במקומו], וטעון הזאה באגודת אזוב על המשקוף ועל שתי המזוזות ונאכל בחפזון ובלילה אחד וחמוצו אינו נוהג רק יום אחד [כדלעיל בפסוק ג'].
ופסח מצרים בודאי היה בא מן החולין, כי לא היו עוד נוהגים דיני מעשר עד שבאו לארץ, ועיין מש"כ בדרשה הקודמת בבאור לשון הפסוק לפי דרשה זו.
את רבויא הוא בכ"מ. ועיין ברש"י ב"ק כ"ט ב' דגם משעה ששית עובר בבל יראה כמו בתוך הפסח, ורבים מראשונים ואחרונים חלקו עליו בזה וס"ל דאין עובר אז על ב"י וב"י, ע' באו"ח סי' תמ"ג, והנה מדרשה זו ראיה מפורשת לדעת רש"י, שהרי כיון דעיקר הרבוי לאיסור חמץ משש שעות ילפינן מכאן מפסוק זה, ובפסוק זה כתיב מפורש ולא יראה לך חמץ.
אם הקדיש לבדק הבית, וכנראה מפרש לך כמו שלך, וכמו שתרגם אונקלוס עה"פ ארץ מצרים לכם הוא דילכון היא (פ' ויגש), וכן בכ"מ.
הרבותא בזה דאע"פ שחמוצו של שאור קשה מחמץ מוכן, בכ"ז גם שיעור חמץ בכזית ולא בככותבת הגדול מכזית, ובאמת כן הוא דעת בית שמאי דשאור בכזית וחמץ בככותבת. ואמנם לא פליגי רק לענין בעור אבל לענין אכילה לכו"ע זה וזה בכזית. וכבר כתבנו מענין זה בארוכה לעיל בפרשה הקודמת בפסוק אך ביום הראשון תשביתו שאור (פ' ט"ו) עיי"ש וצרף לכאן.
טעם הדבר דשל ישראל אסור בהנאה הוא מדרבנן משום קנסא דעבר על בל יראה אבל של עובד אלילים מותר אפי' מדרבנן משום דלא שייך ביה קנסא, ובדין הוא דבעי למתני דשרי אפילו באכילה אלא משום דבישראל נקט לרבותא אפילו איסור הנאה נקט נמי בשל עובד אלילים היתר הנאה. ויש בגמרא אוקימתא אחריתא על משנה זו ובארנו זו שהיא ע"פ ההלכה לדעת הפוסקים.
ר"ל דעיקר הדבר תלוי באחריות שמקבל הישראל על החמץ של עובד אלילים, דבאופן זה נקרא לך, וע"ע בפרשה הקודמת בפסוק שאור לא ימצא בבתיכם דרשה השייכא לכאן.
ומפרש יצא חמצו של ישראל שהיא ברשות עובד כוכבים כגון במשכון וכן יצא חמץ עובד כוכבים שאצל ישראל וכן חמץ שנפלה עליו מפולת שאע"פ שברשותו הוא אבל אינו יכול לבערו, וכבר זכרנו מענין זה בפרשה הקודמת, וע' ברא"ש לפסחים פ"א סי' ד' הביא מכילתא זו, ויעו"ש.
ר"ל והוי זכירה זו כמו זכירה דשבת דמצותו להזכיר בפה אף לעצמו, ועיין ברמב"ם פ"ז ה"א מחמץ ומצה ומש"כ לעיל בפסוק ג' אות י"ד, ולפנינו במכילתא ליתא דרשה זו, ורק הרמב"ם בסה"מ הביאה, וכפי הנודע הרבה ברייתות היו לפני הראשונים שלפנינו חסרים.
יען דלפי פשוטו הול"ל עשה ה' לאבותינו, אחרי דזה מצוה לדורות. ובירושלמי פסחים פ"ט ה"ד מבואר דהלשון עשה ה' לי מכוון כלפי שאלת בן הרשע מה העבודה הזאת לכם, לכם ולא לו, משיבים לו כלשונו עשה ה' לי ולא לו אילו היה שם לא היה נגאל, ובארנו זה לעיל בפרשה הקודמת בפסוק מה העבודה הזאת לכם (כ"ו), יעו"ש.
אות אחת ענינו סימן אחד, והוא בית אחד, ור"ל אפילו לך לא יהא אלא אות אחת, דכי הוו בפנים ד' אגרות שאינן דבוקות ונתונות בבית אחד, אז לאחרים שאין רואין אלא חיצון חשוב אות אחת, אבל לך הממשמש בהן וניכר ממשן של ד' אגרות, כל אחת לבדה הוי אות מיוחד, ולכן צריך לכתוב כל הארבע פרשיות בקלף אחד, וטעם דרשה זו מדכתיב ביד לשון יחיד והיה לך לאות ובראש כתיב לשון רבים והיו לטוטפות [לבד פעם אחת אמר בראש לשון יחיד ולזכרון בין עיניך, ויבא על זה דרשה בסמוך]. וע"ע באו"ח סי' ל"ב סעיף מ"ז ולפנינו בסמוך אות ל"ז בארוכה.
היינו גובה של יד, ויתבאר בדרשה הבאה.
ובמנחות ל"ו א' יליף ענין זה מפסוק דפ' ואתחנן וקשרתם לאות על ידך והיו לטוטפות בין עיניך כל זמן שבין עיניך יהיו שתים, ומהאי טעמא קיי"ל דכשמניחין התפלין בתיק צריך להניח של ראש תחלה למטה סמוך לדופן התיק ושל יד למעלה, כדי שכשיבא ליקח התפלין מהכיס להניח יפגע בשל יד תחלה ולא בשל ראש תחלה שיהיה צריך להעביר עליו וליקח את של יד וקיי"ל אין מעבירין על המצות.
רך, והוא מהתחלת עקרי שער מן המצח, וע"ע בדרשה הבאה.
והוא מהתחלת מקום צמיחת השער, והנה אע"פ דלפי"ז היה אפשר לומר דכל הראש כשר לתפלין, בכ"ז קיי"ל דאין מניחין רק עד מקום שמוחו של תינוק רופס, כמבואר בדרשה הקודמת, והטעם משום דממקום ההוא ולהלן תו לא מקרי בין עיניך.
היינו תפירת היריעות זל"ז, אבל לא היריעות להעמודים מפני שבהם אין התפירה בכלל מעכבת וקצת צ"ע למה צריך להיקש זה בפרט לענין תפירה והא משנה שלמה שנינו במגילה ח' ב' אין בין ס"ת לתפלין אלא שהספרים נכתבין בכל לשון וכו' משמע דזולת זה שוים לכל הדברים. וצ"ל דבאמת אותה משנה מיוסדה על היקש זה, אך מה שפרט היקש זה לענין תפירה דוקא י"ל משום דאיירי כאן בסוגיא אבל אין ה"נ דמשמש היקש זה גם בענינים אחרים השייכים בס"ת ותפלין, וע"ע ביו"ד סי' רע"א, ומשכ"ל בסמוך אות מ"ז.
לא נתבאר טעם הדרשה והמפרשים לא פרשו באור מתקבל. ואילי הכונה דכיון דלק"ש זמן קבוע בכל יום בבקר ובערב והקטן אינו מצוי אצל אביו תמיד בעונת ק"ש, וגם מתפלין פטור מפני שאינו יכול לשמור עצמו תמיד בטהרה, ובמכילתא יליף מפסוק ושמרת את החקה מי שמחייב בשמירת חוקים, יצא הקטן שפטור משמירת המצות, וי"ל דלהירושלמי לא ניחא להביא מפסיק זה משום דרוצה להביא ראיה אפילו אליבא דר"ע במנחות ל"ו ב' דהפסוק ושמרת את החקה קאי על מצות הפסח ולא אתפלין, והנה פטור קטנים מתפלין הוא מדין תורה אבל מחנכין אותו בקטנותו, כפי שיתבאר בפ' הסמוך.
דכתיב בת"ת (פ' ואתחנן) ושננתם לבניך ודרשינן ולא לבנותיך. ונראה שייכות הענינים זל"ז ע"פ מ"ש במכילתא [בדרשה הבאה] המניח תפלין כאלו קורא בתורה והקורא בתורה פטור מן התפלין א"כ מצות תפלין בכלל באה במקום ת"ת ומכיון שהנשים פטורות מתלמוד תורה ממילא פטורות מתפלין. וע"ע מש"כ השייך לענין זה לעיל אות מ"ג.
צריך טעם מה נשתנה מצות תפלין שהיקש ערכה לת"ת יותר משארי מצות. וי"ל ע"פ מש"כ בעל העיטור והובא בב"י לאו"ח סי' ל"ח דהתורה נקראת אות וזכרון ליציאת מצרים מפני שיש בה כל ענין יציאת מצרים, ומצות תפלין ידוע טעמה וענינה שהוא אות וזכר ליציאת מצרים, כמש"כ והיה לך לאות וגו' כי ביד חזקה הוציאך ה' ממצרים. ועיין בתוס' ר"ה י"ו א' הביאו מכילתא זו, ועיין באו"ח סי' ל"ח ובהגר"א דפטור זה איירי רק במי שתורתו אומנתו לא בכל אדם, וגם רק בשעה שלומד, יעו"ש.
סמיך על הדרשה שבסמוך, ומשמע ליה דהכונה ושמרת לעשות מצוה זו דתפלין בימים, אבל בלילה לא תעשה מצוה זו וא"כ כשמניח בלילה עובר בלאו.
דהא חובת הגוף הן, ופשיטא דנוהגות גם בחוץ לארץ ולמה תלאן בביאה לארץ.
לא נתבארה דרשה זו איך משמע זה בלשון זה, ונראה דבאה כאן בקצור ומעין ענין ולשון זה באה דרשה כזו בספרי ר"פ ראה והיה כי יביאך, אין והיה אלא מיד, כי יביאך עשה מצוה זו שבשכרה תכנס לארץ, ונראה הבאור שם דמדייק יתור הלשון והיה, ודריש אין והיה אלא מיד, ומכיון שפירושו מיד קשה הלשון כי יביאך דהא לא נכנסו מיד אלא לאחר זמן מרובה, לכן דריש שמרמז שביאת הארץ היא בזכות קיוס המצות, ולכן לא יתרשלו בקיומן, וזו היא כונת תנא דבי ר' ישמעאל כאן בקיצור ובשנוי לשון קצת.
זה הובא בגמ' לענין הדין דפסח בשאר ימות השנה קרב שלמים. ויצויר פסח בשאר ימות השנה, כגון שהפריש פסח בערב פסח ונאבד והביא אחר ואחר כך נמצא האבוד מביא אותו שלמים ויתבאר ענין זה אי"ה לפנינו בפ' ויקרא בפסוק ואם מן הצאן קרבנו לזבח שלמים ג' ו'. ופריך ואימא כי שחטו לשם בכור יהיה כבכור, ונ"מ דלא לבעי נסכים, אי נמי דיתננו לכהן, ומשני דגמרינן בכור ממעשר בגז"ש, וכמו במעשר יש מעוט שהשוחט פסח לשם מעשר אינו כלום [עיין בפ' בחקתי, כ"ז ל"ב], כך בבכור.
נראה דבא להוציא שלא נפרש והעברת מלשון ויעבירו קול במחנה (פ' ויקהל) והעברת שופר תרועה (פ' בהר) שענינו מלשון פרסום, והכי נמי הוי אמינא שנפרש והעברת שתפרסם שלפלוני ופלוני נולד פטר חמור כדי שיהיו נזהרים בו מפני קדושתו, אבל לא שיפרישני לכהן, קמ"ל דהוא מלשון הפרשה. ובתרגום יונתן תרגם והעברת וגו' ותפרש כל פתח ולדא, וכנראה כוון לדרשה זו.
יליף כן מלשון שגר המורה על כל מין הפלה אף שאינה של קיימא, ורש"י בפסוק זה פי' אין שגר אלא ששגרתו אמו בלא עתו, והוא ממכילתא, ונראה דאין הכונה ששגר מורה רק על הפלת נפל אלא שמורה גם על הפלת נפל, אבל אין ה"נ שכולל הולדת ולד של קיימא, יען שכל הולדה באשה מכונה בשם נפילה דהיינו לשון שגר, ונ"מ בדין זה הוא לפטור את הבא אחריו מבכורה, דלא הוי תו פטר רחם, גם לענין זה השגר גופיה נ"מ דבעי קבורה כקדשים, ועיין עוד במכילתא כאן.
פעם כתיב כאן ופעם כתיב בפ' תשא, ומבואר בגמרא ה' ב' מה נשתנו פטרי חמורים לפדות יותר מכל בהמה טמאה, לפי שישראל עמסו עליהם משא בצאתם ממצרים, ובמדרשים ופירש"י כאן עוד טעמים.
כאן ובפ' תשא כתיב מצות פדיון פטר חמור בשה ובא לרבות שפודהו מיד שיולד ולא כמו בכור אדם לאחר שלשים יום. [ויש להעיר הא טעם הדבר שאין פודין בכור אדם בפחות מל' יום מחשש שמא נפל הוא, א"כ לא היה צריך לפדות בכור בהמה פחות מבן שמונת ימים, דזה שיעורו לולד קיימא כמבואר בשבת קל"ב ב', ופליאה גדולה על הפוסקים שלא העירו כלל בזה ופסקו בפשיטות שפודהו מיד כשנולד, ע' ביו"ד סי' שכ"א ס"א, וצע"ג. וע' תוס' ב"ק י"א ב'], וכן מרבינן דפודין אפילו בכל שהוא, ור"ל לאו דוקא בכל שהוא ממש, דהא בודאי צריך לפדות בשה כמפורש בפסוק, אלא הענין הוא שרשאין לפדות בשה שיהיה שוה לעומת הבכור שווי כל שהוא, כגון אם היה לו פטר חמור שוה י' סלעים פודהו בשה שוה סלע, וכן פודין בשה אחד כמה פעמים, כגון אם חזר וקנאו מן הכהן או שיש לו כמה ספיקות פטרי חמורים מפריש עליהן טלה אחד בשביל כולן, דלא אמרה תורה שה להחמיר עליו אלא להקל עליו, ועיין ביו"ד סי' שכ"א.
דפסח אינו בא מן עגל וחיה דכתיב מפורש מן הכבשים ומן העזים, גם לא שחוט דבעינן שחיטה לשם פסח כדדרשינן לעיל בפסוק ואמרתם זבח פסח, גם לא טריפה דלא חזיא לאכילה, ולא כלאים וכוי דאינן קרבין בכלל.
ר"ל דשתי פעמים כתיב פטר חמור תפדה בשה כאן ובפ' תשא, וכפל לשון מרבה אפילו בעל מום ופחות מבן שנה, אבל אין לומר דמרבה כל הני דלעיל, משום דא"כ ל"ל לכתוב כלל שה.
וכתב הרמב"ם פי"ב ה"א מבכורים מ"ע לפדות פטר חמור ואם לא רצה לפדותו מ"ע לערפו, עכ"ל. וכתב ע"ז הראב"ד וז"ל, בחיי ראשי אין זה מן הפלפול ודעת מיושבת לחשב זה [עריפה] במ"ע, ואע"פ שאמרו מצות פדיה קודמת למצות עריפה, לא שתחשב מצוה אבל היא עבירה ומזיק נקרא ומפסיד ממונו של כהן, ומפני שאמר מצות פדיה אמר מצות עריפה, עכ"ל. ומ"ש שהוא מפסיד ממונו של כהן רומז למ"ש במכילתא, וערפתו, אמרה תורה אתה אבדת נכסי כהן ולא פדית אותו – ערפהו ויאבדו נכסיך, אבל אין זה כל טענה לדברי הרמב"ם שמנה זה למ"ע, שהרי לא עדיף הפסד ממון מהפסד הנפש, ובכ"ז קיי"ל לדבר פשוט דמי שאינו רוצה לייבם את אשת אחיו שתכליתו לבנות את בית אחיו ולהקים שמו מצוה עליו לחלוץ, וא"כ למה לא תחשב גם עריפה מצוה, ולשון הרמב"ם ברור ופשוט כפשטות לשון המשנה. ולדעתי תפס כאן הראב"ד באור המלה מצוה כמו שנוהגים לתפוס מלה זו בעלמא בבאור זכות, והיינו היפך עבירה, וכמו מצוה גוררת מצוה, אבל באמת עיקר הלשון מצוה ענינו צווי ופקודה, וכן הכא אם לא פדאו צותה התורה וערפתו, ודו"ק.
ועיין מענין זה בכורות י"ד ב'.
לפנינו במכילתא ליתא דרשה זו ורק הרמב"ם הביאה בסה"מ, וכבר נודע שהרבה ברייתות היו לפני הראשונים שלפנינו הם חסרים.
הכונה בזה, דכיון דפרשה זו קאי על ביאת ישראל לארץ כמבואר בריש הענין וא"כ מאי שייך הלשון יום מחר, לכן מפרש דמחר כולל גם הפסקה מרובה לאחר זמן מרובה וכהראיה שמביא.
היינו שניטל פיסת יד שמאל עד הקנה או גם עד מקצת הקנה. וטעם הרבוי מן ידכה הוא משום דלשון ידכה ענינו מלשון יד כהה, והיינו רצוצה ומקולקלת, ועיין באו"ח סי' כ"ז ס"א בהגה"ה.
ורמז שלתפלין של ראש כותבין ד' פרשיות בד' בתים. ופירש"י בסנהדרין דף ב' וז"ל, בפ' שמע (ואתחנן) ובפ' והיה כי יבאך (לפנינו כאן) כתיב לטטפת חסר ו', אבל בפרשה והיה אם שמוע (עקב) כתיב לטוטפת מלא, עכ"ל. והדבר פלא, שלפנינו כאן כתיב לטוטפת מלא, וצ"ל כמ"ש התוס' בשבת נ"ה ב' דבכמה מקומות חולקת הגמרא עם המסורה, יעו"ש.
בקרבן עדה הגיה בחמשה מיני זיין, ונראה דהג"ה זו נכונה, מדסמיך דרשה זו על המשנה לא יצא האיש [בשבת] לא בסייף ולא בקשת ולא בתריס ולא באלה ולא ברומח דחשיב חמשה מיני זיין, ובאור הענין כי זה ודאי שהפירוש חמושים הוא מזוינים וכדכתיב (יהושע א׳:י״ד) ואתם תעברו חמושים. ואמנם בעת שהתנו ב"ג וב"ר עם משה והתנצחו בגבורה אמרו נחנו נעבר חלוצים (במדבר ל״ב:ל״ב), וא"כ הכא דאיירי בגבורת ישראל הו"ל לומר ג"כ חלוצים, ומדכתיב חמושים דריש שבא לרמז על חמשה מיני זיין.
מה שאמר ואין בישראל גדול ממנו, הכונה, דלפי המדה שמדד להתעסק בעצמות יוסף ע"י היותר גדול באנשים היה בדין שגם במשה יתעסק היותר גדול באנשים, אך אחרי שאין בישראל גדול ממנו לכן נתעסק בו הקב"ה.
דהלא באמת התעסק משה בלקיחת העצמות ובכ"ז תלה הכתוב את הלקיחה בישראל.
גמר הדבר הוא קבורת העצמות, וזה לא היה יכול משה לעשות כיון שלא נכנס לארץ. ומכאן יש סמך למה שנהגו בדיני ממונות ושדכנות וסרסרות לילך בתר הגומר, ומוכח מכאן דאע"פ שאין בהמתחיל כל אשמה שלא גמר כמו הכא במשה שלא גמר מפני שלא נכנס לארץ, בכ"ז אזלינן בתר הגומר ולא אחר המתחיל.
כל הר הבית חוץ לחומת העזרה.
הדמיון בזה צריך קצת באור, כי למה לא נימא כזה גם במלך שכבודו מחול ונילף ג"כ מהקב"ה שהוא מלך המלכים, וצ"ל דהכונה היא משום דענין כבוד רב היינו הך דמורא מפני הרב, ובמורא מצינו שהוקשו ערך הרב לערך הקב"ה כמ"ש ומורא רבך כמורא שמים, וא"כ מדמצינו בהקב"ה שמוחל על כבודו כך הרב, משא"כ כבוד המלך הוא שתהיה אימתו מוטלת על הבריות ולא שייך בזה מחילה, כי טבע הענין דורש מוראו וכבודו, ודו"ק.
לדבר על לבו להעבירו מדתו החדשה.
כל אלה שחשיב כאן הם תארים לשרים גדולים וכל הנחשב להלאה מדרגתו גבוהה, ואמר להם להוכיחם על גאותם, והביא ראיה מהנהגת הקב"ה וענותנותו, כי בנוהג שבעולם כל הקטן מחבירו עומד לשרת להגדול ממנו, ואלו בהקב"ה הוא מאיר לישראל כמבואר בפרשה זו.
עי' מש"כ בדרשה הקודמת
כדי שיראום ישראל בעיניהם.
רומז על הדגים שבים שהפגרים שבים הם להם למאכל.
ועיין תשלום דרשה זו ותוספת באור לקמן בפסוק ל' בדרשה וירא ישראל.
פרטי העשרה נסיונות יתבאר אי"ה לפנינו בפ' שלח בפסוק וינסו אותי זה עשר פעמים, ובגליון פירש"י בע"י כתב וז"ל נסיונות לשון נסיון, ואית דמפרש לשון כעס כמו והנם זועפים (פ' וישב) כתרגומו נסיסין, עכ"ל. ופירוש זה נראה, יען דלשון נסיון כפשטיה לא יונח בפסוק שלפנינו שלא ניסו רק דאגו מפחד הבא, וכן לקמן בפסוק מי יתן מותנו ביד ה' וגו' ג"כ לא היה שם נסיון רק צער ודאגה אבל לשון כעס יונח על הכל אפי' על אלה הפרטים ששייך בהם ענין נסיון, וע"ע לפנינו בפ' שלח שם.
נראה דתכונת ארבע כתות אלו הוא שנתחלקו בדעות שונות, והיו מהם מאמינים אלו שאמרו נעשה עמהם מלחמה ואלו שאמרו נצווח כנגדן ר"ל נצעק להקב"ה שיעננו, ומהם כופרים שאמרו נחזור למצרים, ומהם מתייאשים שאמרו נפול לים ולכל כת וכת השיב משה מענין דעתה.
ובשאלתות פ' וישלח מביא בענין זה הפסוק המאוחר ובני ישראל הלכו ביבשה בתוך הים, וכתב מורי דודי ז"ל בבאורו העמק שאלה דבמכוון הביא פסוק זה אע"פ שהוא מאוחר ללמדנו שאין לברך אלא על מקום שנגמר הנס ולא במקום שהתחיל, ובקרא דויבאו בני ישראל עוד לא נגמר הנס עד שיצאו ממנו בשלום, משא"כ האי קרא ובני ישראל הלכו ביבשה פירושו שהלכו בכולו עד שיצאו, עכ"ל. ומבואר מדעתו דצריך לברך רק כשרואה מוצא הים בסופו ולא כשרואה מבואו, ולדעתי ספק גדול אם כונת הגמרא כן וכל כי האי הו"ל להגמרא ולפוסקים לפרש, ורש"י פירש מעברות הים מקום שעברו ישראל בים סוף משמע ג"כ כל משך ההעברה, ועיין במג"א ריש סי' רי"ח, וגם הרי קיי"ל שמברך על נסים שונים אע"פ שלא נחלט עוד אז תוצאת הדבר בכולו, כמו הרואה אבן שישב עליה משה בעת מלחמת עמלק, אע"פ שבעת הישיבה על האבן עדיין לא היתה המלחמה מכרעת לצד ישראל כמבואר בפסוק, וחומת יריחו ועוד, וצ"ע.
דעה זו ס"ל דאפילו על אומה אחת אין הקב"ה מביא מבול, אבל לדעת חד מ"ד קאי שבועת הקב"ה על כל העולם ולא על אומה אחת, ולדעה זו א"צ לסברא זו דהם נופלים לתוכו, ועיין בסוגיא ולפנינו לעיל ר"פ שמות בפסוק הבה נתחכמה לו.
עיין מש"כ לעיל בפ' שמות בפסוק ויאמר פרעה מי ה'.
ר"ל לא שנתייבש שטח גדול בים אלא רק נחצו המים ונעשה ביניהם שביל מקום הילוך, ואולי היה זה לתפארת הנס שלא יאמרו מקרה היה שנתייבש הים.
יתכן דדריש סמיכות הענינים וירא ישראל את מצרים מת על שפת הים ויאמינו בה', משמע שהאמונה באה מחמת הראיה, ועד אז לא האמינו, וע"ע המשך לדרשה זו לעיל בפסוק ז' בדרשה שש מאות רכב.
מפרש יד גדולה בהוראת גבורה, והוא מעין הלשון היד החזקה וכדרך שיתארו הקוממיות בשם יד רמה. ורש"י בפסוק זה פירש את היד הגדולה את הגבורה שעשתה ידו של הקב"ה, וכפי הנראה כוון לדרשה שלפנינו, ומש"כ שעשתה ידו הפי' כחו ואונו של הקב"ה ולחנם טענו המפרשים על פירושו זה שהם הבינו שפירש כן מדעתו ולא זכרו מגמרא זו, עיין ברמב"ן ורא"מ.
מיתורא דה' קדריש, דבעלמא דרשינן ה' ידיעה כזו, כנודע, אך במקום שדרשינן ה' ידיעה על העבר דרשינן כאן על העתיד, לימות סנחריב.
דכל מקום שנאמר לשון עתיד אף דיש לפרשו גם על לשון עבר, כמו אז יבדיל משה שלש ערים (פ' ואתחנן), אז יבנה יהושע (יהושע ח׳:ל׳) זה הוא רק בדבר ההוה תמיד ונופל בו לשון עבר ועתיד, משא"כ בדבר שלא היה אלא לשעה הול"ל אז שר, ולכן דריש מדכתיב ישיר שרמז הוא שישיר לעתיד לבא, וכעין הלשון בתהלים אז ימלא שחוק פינו שדרשוהו על לע"ל.
מלשון בעתה ופחד, ור"ל האיך נקרא ולא תאחזנו פחד, כדמפרש, ויש גורסין ילא נבהת והוא מלשון בזיון כתרגום והחזיקה במבושיו – בבית בהתתי', ור"ל האיך נקרא ולא נבוש וכדמפרש.
ר"ל לרעה במעשה מרגלים נתעוררו מעצמם לבכות, וכאן בקריעת ים סוף שרו ישראל אחר שעוררם משה בשירתו ומעצמם לא נתעוררו.
שאין דומה לשאר לאמר שבתורה שענינו שהקב"ה מדבר למשה שיאמר לישראל אבל כאן אין לומר כן, ולכן דריש שהכונה שמשה אמר אשירה לה' והם עונים אחריו כדבריו, משה אמר עזי וזמרת יה והם אומרים אשירה לה', וכן כל פסוק ופסוק, ועיין בתוי"ט פ"ה מ"ד דסוטה.
דריש כפל הלשון כי גאה גאה, כמו כי גאה על גאה, וכדמפרש.
שהיו יראות ללדת בעיר מגזירת ההשלכה ליאור.
עיין בדרשה הקודמת, ויתכן דסמיך גם אסיפא דקרא למען צורריך להשבית אויב שהם המצרים המכונים בשם אויב כמש"כ אמר אויב ארדוף.
עיין מש"כ בפ' תולדות בפסוק ולמה זה לי בכורה.
הנה מ"ש שראתה וכו' מה שלא ראה יחזקאל ושאר נביאים הוא פשוט, מפני שהם ראוהו כביכול רק במחזה ועל הים ראוהו בראיה מוחשית, ומה שאמר אפילו שפחה ג"כ פשוט שתפס אפילו הפחות שבאנשים וכמ"ש סוף כתובות קי"ב א' אפילו שפחה שבא"י וכו', אך אינו מבואר איפה מרומז בפסוק זה עיקר דרשה זו. ושמעתי לפרש ע"פ מ"ש במס' בכורים פ"א מ"ד הגר מביא בכורים ואינו קורא פרשת בכורים מפני שאינו יכול לומר אל הארץ אשר נשבע ה' לאבותינו, ועיין בב"ב פ"א א' ובתוס' שם. והנה בפסוק זה איתא כפל ענין במלות שונות, זה אלי [זה] אלהי אבי, הנה יחסו להקב"ה באלהותו על עצמם ועל אביהם, ודייקה המכילחא שנוי לשון זה, ודרשה דזה אלי אמרו אלה שאינם יכולים לומר אלהי אבי, והיינו אלה מהאומות שנלוו על בית ישראל, ומ"ש שפחה הוא לרבותא אף שהיא הפחותה באנשים וכמש"כ, ואלהי אבי אמרו ישראל, ודו"ק.
דע שיש מחלוקת הפוסקים אם הא דבעינן שרטוט בס"ת הוא משום ואנוהו כדי ליישר הכתב או שהוא הלכה למשה מסיני [עיין רש"י מגילה י"ז ב' ותוס' מנחות ל"ב ב' ויו"ד סי' רע"ו], ומכאן משמע כדעת הפוסקים שאינו משום ואנוהו, שהרי חשיב כמה וכמה פרטים בכתיבת ס"ת שהם משום ואנוהו ולא חשיב שרטוט, ונ"מ שאם זה משום ואנוהו או הלכה למשה מסיני פשוטה לענין כשרות, וגם י"ל נ"מ לענין בזבוז ממון יותר משליש דאם הוא משום ואנוהו אין זה אלא הדור מצוה אינו מחויב לבזבז על זה ממון יותר משליש שויו, כגון אם מוצא לקנות שתי ס"ת אחת שנכתבת בשרטוט ואחת שלא בשרטוט והמשורטטת עולה בדמים יקרים, ואם הוא הלכה למשה מסיני הרי זה פרט מעיקרי המצוה ולא סגי בלא"ה.
ר"ל לאגוד ביחד הלולב והדם וערבה, ומצוה לאגדם בקשר גמור היינו ב' קשרים זה על גבי זה, והכל משום נוי, ועיין באו"ח סי' תרנ"א.
באור הלשון אין זה מן המובחר אפילו למ"ד דלענין שבת וגיטין נחשב כתב שע"ג כתב לכתב ממש, אבל בשם הקודש אין זה מן המובחר, משום דשם שנכתב שלא בקדושה מותר למחקו כמבואר בירושלמי הובא בתוי"ט פ"ד מ"ה דסוכה.
עיין בסוגיא כאן ועוד במס' זו מ"ח א' ובסנהדרין צ"ג א' וצ"ו ב' דרשות אגדיות בסמך דרשה אגדית זו.
כלומר אין לכם לתלות זה בכח ידכם, ואם יצאה מדה טובה לישראל אני גרמתי לזה.
ר"ל בשעת הדין לא מצאנוהו שיהיה שגיא בכח הדין, משום דא"כ לא היה כל אחד יכול לעמוד מפני תוקף הדין ומצרף מדת הרחמים, וכעין מ"ש ראה שאין העולם מתקיים במדת הדין עמד ושתף מדת הרחמים. ועפי"ז יש לפרש כונת לשון הפסוק בסמוך (י"א) מי כמכה באלים ה', ששיתף שני שמות כאחד, כי שם אלהים הוא מדת הדין ושם ה' הוא מדת הרחמים (מ"ר פ' נח, פ' ל"ג), משום דממדת בו"ד שאינו יכול לצרף דין ורחמים כאחד, דבשעה שהוא כועס אינו מרחם ובשעה שהוא מרחם אינו כועס, וז"ש מי כמכה באלים ה' שאתה משתף שניהם כאחד. וע"פ זה בארנו לשון נוסח התפלה המתאר את הקב"ה בשם רופא נאמן ורחמן, יען כי בנוהג שבעולם מי שהוא רופא נאמן במלאכתו א"א לו בשעת מעשה הרפואה לרחם על יסורי החולה הבאים לרגל הרפואה, כי אם ירחם לא יוכל לעשות מלאכתו באמונה, אבל הקב"ה עם שהוא רופא נאמן הוא ביחד עם זה גם רחמן ועושה פעולתו גם ברחמים, ואין להאריך עוד.
ושיעור הכתוב שהאדירים שהם המצרים צללו כעופרת במים. ומה שהכריחו לפרש כן י"ל משום דהטעם אשר על במים מורה כן שהוא בטפחא שהוא מפסיק, ויש להסמיך זה שהמצרים מכונים בשם אדירים בפסוק דיחזקאל ל"ב נהה על המון מצרים והורדהו אותה ובנות גוים אדירים. גם י"ל דמדייק מדלא כתב מים כבירים או מים עזים והשם אדירים יונח רק בטגע למשברי הים וגליו כמו בתהלים צ"ג אדירים משברי ים (יעוין ברש"י שם) ולכן דריש מה שדריש ועיין באו"ח סי' מ"ח שמטעם דרשה זו צריך להפסיק בין במים ובין אדירים לרמז שאדירים קאי על מצרים.
דרשה זו הובאה בגמרא לענין המעשים שעשה טיטוס, ודריש מי כמכה באלמים שכל כך רואה ושומע עלבונו כביכול ושותק. וע"ע מענין זה לפנינו בפ' עקב בפ' האל הגדול הגבור והנורא (י' י"ז).
ר"ל לא כמו בשר ודם, שבו יונח התאר אדיר על תקיפת היד, אבל בהקב"ה גבורתו – בקדושתו.
מקודם לזה אמר האי מאן דיהיר אפילו אאינשי ביתיה לא מתקבל דכתיב גבר יהיר ולא ינוה, מאי ולא ינוה – בנוה שלו, וכאן דריש דכמו דהמתיהר במילי דביתא לא מתקבל אאינשי ביתיה כך המתיהר במילי דשמיא אין מתקבל על הקב"ה, וזהו הענין והכונה אין מכניסין אותו במחיצתו של הקב"ה.
ביאה ראשונה היא בימי יהושע בן נון, וביאה שניה היא כשעלו מגלות בבל בימי עזרא.
ר"ל ראויים היו שיעלו בימי עזרא מגלות בבל ביד רמה בגדר חפשים ולא יהיו משתעבדים למלכות, כמו בימי יהושע, אלא שגרמו חטאיהם של ישראל ולכן לא הלכו אלא ברשות כורש, וכל ימי מלכות פרס נשתעבדו לכורש ולאחשורוש ולדריוש האחרון, ועיין מש"כ בזה בחא"ג סוטה ל"ו א'.
ר"ל בדרך מליצי אפשר לכנות את ישראל בשם עם זו, וכמו באגדה בסוגיא כאן יבא זה ויקבל זה לעם זו דהוא לשון מליצי על קבלת התורה ע"י משה לישראל, יעו"ש.
נראה דר"ל חשובים בעיניו כאילו קנאם לעצמו ככל דבר הנקנה שחביב על הקונה אותו, כמ"ש (ברכות ה' א') הקונה שמח.
ר"ל מעיקרא כתיב תבאמו ותטעמו בהר נחלתך מכון לשבתך דמשמע שמקודם יבאו לארץ ואח"כ יבנו לו מקדש, ולבסוף אמר ועשו לי מקדש במדבר, וזה הוא מפני רוב חבתו לישראל לא היה יכול כביכול להבליג על תשוקתו להשרות שכינתו בתוכם ולהמתין עד אשר יבאו לארץ.
ר"ל דתביאנו ותטענו משמע אותנו בעצמנו, משא"כ תבאמו ותטעמו משמע אותם ולא אותנו, ונבאו כאן ישראל שהם בעצמן לא יכנסו לארץ רק הדור הבא, וכמבואר בפרשה שלח שאחר מעשה מרגלים גזר הקב"ה על דור המדבר שלא יכנסו לארץ. ומ"ש נבאו ולא ידעו מה נבאו הוא ע"ד מ"ש מגילה ג' א' אע"פ דאינהו לא חזי מזלייהו חזי.
ונ"מ בזה לענין כונה בתפלה שיכוין לבו כנגד בית קה"ק, ועיין באו"ח סי' צ"ד ס"א.
דהו"ל לומר מקדשך כוננו ידיך, ומדכפל להזכיר עליו שם ה' הוא משום דגדול ונכבד קדושתו.
כמו שמלכותו של הקב"ה היא לעולם ועד.
פרטי העשרה נסיונות יתבארו אי"ה לפנינו בפ' שלח בפסוק וינסו אותי זה עשר פעמים, ועיין משכ"ל בפסוק המבלי אין קברים וגו' (י"ד י"א).
דריש אם שמוע – אם כבר שמעת תשמע עוד, והוא ע"ד המאמר יהיב חכמתא לחכימין.
ע"ד המאמר מצוה גוררת מצוה ועבירה גוררת עבירה.
כונת הדרשה כעין זו שבהקודמת, ומכוונת דרשה זו כלפי הדרשא בפ' עקב (ח' י"ט) והיה אם שכח תשכח מכאן אמרו שכח אדם מצוה אחת משכחין אותו מצות הרבה, וכאן אמר ההיפך בשמיעה.
אפשר לומר בטעם מעלת המו"מ באמונה, משום דלרגלי זה פוגש האדם הרבה נסיונות בדברים שבין אדם למקום ובין אדם לחבירו, ומכיון שעומד בהם זכותו גדול.
בבבלי ברכות ט"ו א' יליף זה מדכתיב בק"ש שמע ישראל ודרשינן שמע השמע לאזניך מה שאתה מוציא מפיך, ומחלוקת חכמים ור' יוסי, דחכמים ס"ל דבדיעבד אם לא השמיע לאזנו יצא ור' יוסי ס"ל דגם בדיעבד לא יצא, ופשוט דקיי"ל כחכמים, ובס' ברכ"י לאו"ח סי' קפ"ה הביא בשם ס' חרדים דרוב הפוסקים הסכימו דאם לא השמיע לאזנו לא יצא, והוא פלא, שהרי בכל ספרי הפוסקים שלפנינו, רי"ף ורמב"ם וסמ"ג וטוש"ע, לענין ק"ש ולענין ברהמ"ז, בכולם אפסקא בפשיטות כחכמים דאם לא השמיע לאזנו יצא, ויותר מזה נפלא הדבר, כי בגמרא גופא פסקו כחכמים, ואם נאמר דט"ס בס' חרדים [ואף כי המשך לשונו לא משמע כן] וצ"ל דיצא, גם כן לא יונח לנו הלשון רוב הפוסקים במקום כל הפוסקים, ואף יתפלא ביותר על הברכ"י וכן על ס' שערי תשובה לאו"ח סי' קפ"ה שהעתיקו בשמו לא יצא ולא העירו מאומה על הפלא הזה.
יתכן דדריש כן משום דדיני המשנה הם המסורים מפה לאזן מחכמי דור ודור, ולכן רמוז זה בלשון והאזנת משא"כ ההלכות הן הנלמדות ע"פ חקי הלמודים הקבועים בי"ג מדות, וזה מרומז בכלל שמירת אלה החקים שעליהם בנוים יסודי ההלכות.
מהמשך הלשון דריש, ויתכן דרומז למש"כ במשלי ג' במעלות התורה רפאות תהי לשרך ושקוי לעצמותיך, ולכל בשרו מרפא (שם ד'), וכך אמרו בעירובין נ"ד א' חש בראשו יעסוק בתורה, חש בכל גופו יעסוק בתורה.
בגמרא בפרקין (ק"א א') מוקי ר' יוחנן דאיירי ברוקק בה, ולפי שאין מזכירין שם שמים על הרקיקה, ופירש"י שכן דרך מלחשים לרקוק קודם הלחש, ור"ל כיון שמקודם רוקק ואח"כ אמר כל המחלה וגו' כי אני ה' רופאך, הרי מזכיר ש"ש על הרקיקה, אבל הטור יו"ד סי' קע"ט פירש שדרכם להזכיר השם מקודם ואח"כ רוקקים, יעו"ש, ולפי' הטור מסייע מנהגנו שרוקקים בתפלת עלינו קודם שמזכירים את השם משום דדוקא אם מזכיר את השם ואח"כ רוקק אז אסור דמיחזי כבזיון, אבל לרש"י דגם רקיקה קודם ההזכרה אסור קשה מנהגנו זה, ומש"כ הטור בסי' הנ"ל, דהיכא דניכר שלשם כבוד רוקק כמו בתפלת עלינו אין קפידא, לדעתי אין זה מספיק, שהרי גם הלוחש אינו מכוין לבזיון השם, ואדרבה מזכירו בכבוד כי הוא רופא כל בשר, ובכ"ז מבואר דאסור משום דבכל אופן אין מדרך הכבוד להזכיר ש"ש ברקיקה. והיוצא מזה דלפירש"י ראוי למנוע מלרקוק בעלינו, וכן ראיתי גדולי החכמים נוהגים כן, וכן נהגתי אחריהם.
נראה הכונה משום דמחלת מצרים היתה בלא רפואה כדכתיב (פ' תבוא) בשחין מצרים וגו' אשר לא תוכל להרפא, אבל בישראל אף כי ישים מחלה יעשה כזו שתוכל להרפא.
עיין לפנינו בס"פ תצא בפסוק לא תהיה אשת המת החוצה מה שנוגע מכלל זה לדינא.
ר"ל שהיו מתרעמים באותו היום על המן והבטיחם משה להוריד להם מן למחר, וע"כ בחד בשבת ירד להם המן תחלה שנאמר ששת ימים תלקטוהו וביום השביעי [לירידתו] שבת לא יהיה בו.
פרטי העשרה נסיונות יתבארו אי"ה לפנינו בפ' שלח בפסוק וינסו אותי זה עשר פעמים, ועיין משכ"ל בפסוק המבלי אין קברים במצרים (י"ד י"א).
והיינו שאם אין צריך מטר אלא לאדם אחד כגון שזרע אחר זמן זריעת בני אדם וצריך למטר, בא בזכותו, אבל פרנסה דהיינו שפע טובה לכל העולם אינו בא אלא בשביל רבים שאם רבים צריכים לשובע שתשתלח ברכה בתבואה הקב"ה עושה אם זכו, אבל היחיד הצריך שתתברכנה תבואותיו אין הקב"ה משנה עבורו דין השנה אלא כפי ברכותיה, ואע"פ שמוריד מטר בשביל יחיד היינו רק להשביח תבואותיו שלא תהיינה גרועות משל אחרים, אבל לעשות שדהו כשדה שובע לא. וע"ע מש"כ ר"פ תבוא בפסוק הנזכר.
בפ' בהעלתך כתיב וטחנו ברחים וגו' ועשו אותו עגות, ופירש"י לחם משמע אפוי ועגות משמע קודם אפיה, ומפרש שצדיקים אכלו אותו כמו שהוא וכעין לחם אפוי שאין בו כל טרחה, ובינונים טרחו בו לעשות עגות, ורשעים טרחו בו עוד יותר לטחנו ברחים, ועיין בחא"ג.
כאן מכנה את המן בשם לחם ולקמן בפרשה (פסוק ל"א) מתארו כצפיחית בדבש, ובפרשת בהעלתך – כטעם לשד השמן, וזה מפני ששלש תקופות חיי האדם, הילדות, והבחרות, והזקנה, היה נרגש לכל אחד כפי דרישותיו, התינוקות אוהבים דבש, הנערים – לחם והזקנים שמן, ומה שאינו חשיב כסדר השנים והתקופות, דבש, לחם, שמן, נראה משום דבגמ' כאן דרשו הפסוק דפרשה בהעלתך והיה טעמו כטעם לשד השמן, מהו לשד, מה שד זה מתהפך לכמה גוונין אף המן מתהפך לכמה טעמים, וכפי הנראה כוונו בדרשה זו לדרשה שלפנינו שהיה נרגש בו טעם לחם שמן ודבש, ונראה שסמכו לדרוש כן בר"ת ממלת לש"ד ע"ד נוטריקון לחם שמן דבש, ועיין בספרי שם, ומפני זה חשבו כאן כסדר המלה לש"ד, ובמ"ר הנירסא לנערים לחם, לזקנים דבש, לתינוקות שמן, וממה שכתבנו מבואר דהעיקר כנוסחת הגמרא ובסדר לחם שמן דבש, והדבש הוא מאכל התינוקות, ע' נדה מ"ה א'.
דמפסוק ראשון משמע שיצאו חוץ למחנה, ומהפסוק השני משמע שבתוך המחנה ירד, ומפסוק שלישי משמע שהלכו למקום רחוק כמשמעות הלשון שטו, כמו משוט בארץ (איוב א׳:ז׳).
ואפשר עוד לומר דסמך לדרוש כן משום דבשתי היציאות כתיב יצא העם, ולשון עם מורה בעלמא על פחותי המעלה מהמון העם [עיין בפי' הגר"א לישעיה א' ד'] ולכן מוקי ברשעים ובינונים, משא"כ בירידת הטל על המחנה לא נזכר שם עם ולכן מוקים אותו הפסוק בצדיקים ואנשי המעלה.
דרש והכינו כמו והזמינו דהיינו הכנה בפה, דל"ל הכנה ממש בידים דהיינו שיאפו ויבשלו מבעוד יום, דזה מפורש כתיב (פ' כ"ג) את אשר תאפו אפו ואת אשר תבשלו בשלו, אלא ע"כ הזמנה בפה הוא, ומדכתיב ביום הששי וסתם ששי חול הוא ואחשביה רחמנא לסעודת שבת ויו"ט [דיו"ט בכלל שבת דגם בו לא ירד המן כפי שיבא בסמוך] שיזמיננה מבעוד יום ובחול, וע"ע בדרשה הבאה.
וכן אמר אברהם ואנכי עפר ואפר, וכן אמר דוד ואנכי תולעת ולא איש, ולא כמו אומות העולם שמכיון שניתן להן גדולה מרדו בהקב"ה, כמו נמרוד בדור ההפלגה, ופרעה אמר מי ה', ונבוכדנצר אמר אעלה על במתי עב אדמה לעליון. וע' מש"כ השייך לאגדה זו בפ' עקב בפסוק לא מרובכם מכל העמים חשק ה' בכם (ז' ז').
נראה דר"ל שהוא מקיים העולם בשביל מדת הענוה ומחשב עצמו בלי מה, ולפי"ז מ"ש בשביל משה ואהרן לאו דוקא בשבילם לבד אלא בכלל בשביל ענוים ושפלי רוח, ותפס משה ואהרן דכתיב בהו מדה זו מפורש.
ר"ל דעפר אפר עכ"פ יש בהו איזו ממשות, והם אמרו ונחנו מה – כמו לא כלום.
פירש"י בשר שאלו שלא כהוגן מתוך כרס מלאה שהרי מקנה רב היה להם ניתן להם שלא כהוגן עם חשיכה שאינה ראויה לתקן עד שעת הסעודה, ולחם ניתן להם בבקר. ומהרש"א הקשה לרש"י הא מבואר בסמוך דדרך ארץ לאכול בשר בלילה וא"כ מאי שלא כהוגן הוא, ותמיהני איך לא הרגיש שרש"י נזהר לפרש שהנתינה היתה שלא כהוגן, שא"א להכין עד זמן הסעודה מפני שאין שהות, וא"כ מה יועיל אם זמן האכילה הוא בערב, והנתינה כהוגן היתה אם היתה נתנה ביום והיה שהות ביום להכין. וגם בפסוק גופיה יש רמז לפי' זה, בתת ה' לכם בערב בשר לאכול ולא כתיב בשר לאכול בערב, משמע דעיקר הענין משלא כהוגן היתה הנתינה בערב, ואף דברי רש"י מיוסדים על דברי המ"ר ומכילתא, בשר ששאלו שלא כהוגן ניתן להם בפנים חשיכות [בערב] ולחם ששאלו כהוגן ניתן להם בפנים מאירות [בבקר] והענין מבואר כמש"כ.
לפלא שלא קבע דרשה זו על הפ' הסמוך (י"ב) ממאמר הקב"ה בין הערבים תאכלו בשר, וע"ע בדרשה הקודמת. ובטעם הדבר י"ל משום דבשר נאכל בסעודת קבע, ואחרי סעודת קבע טובה המנוחה, כאשר כן אנו רואים בטבע כל בעלי חיים האינם מדברים העושים כל מעשיהם ע"פ הטבע הטבוע והם נוחים אחר אכילתם, וביום כל אדם טרוד בעניניו ואיני יכול לנוח, והמייגע אחר אכילת קבע מביא עליו חלאים רעים [רמב"ם פ"ג ה"ד מדעות], אבל בערב חפשי הוא מיגיעה ונוח לו ועת אז לאכול בקבע ולנוח.
ובכלל זה גם החולק על רבו, והיינו הקובע מדרש ויושב ודורש ומלמד שלא ברשות רבו, ופשוט דאין בכלל זה מחלוקת בחקירת איזה דבר והוראה לאסוקי שמעתתא אליבא דהלכתא, אף כי גם זה צריך להיות במתינות וכבוד כמבואר ביו"ד סי' רמ"ב.
ובמכילתא איתא שהכשר שביניהם אוכלו ונתרז מיד, והרשע אוכלו ומצטער עד ל' יום, ומשמע שכולם לא נקו מעונש ולאכול בשלוה, וצ"ל דמדרשות חלוקית הן, או דכשר הוא במדרגה פחותה מצדיק והוא בגדר בינוני [עיין מזה בהקדמת המו"ל ס' מעשה רב להגר"א בד"ה והנה בזמנינו].
דמפסוק הראשון משמע שהיה הטל מכסה את המן ומפסוק השני משמע דירד המן עליו אלמא טל מלמטה.
מכאן כתבו הפוסקים רמז דחלות של שבת תהיינה מכוסות קודם בציעתן במטפחת מלמטה ומלמעלה זכר למן שהיה מכוסה מלמטה ומלמעלה בטל, ועיין ברמ"א לאו"ח ס"ס רמ"ב.
מפני רכותו, ולשון נוטריקון דריש, ובטעם הדרשה עיין מש"כ באות הבא.
מחספס בגמטריא הכי הוי, והכונה שהיה המן נותן כח בכל הגוף, וכהאי גונא דריש בגמרא על הפסוק דתהלים (ע"ח) לחם אבירים אכל איש, אבירים מלשון אברים, ופירושו לחם שנבלע ברמ"ח אברים, ועיקר טעם דרשה זו והקודמת שנמוח על פס יד, נראה דכידוע מתכונת לשון הקודש רוב המלים מיוסדות משורש לא יותר מן ג' אותיות, וכל שהוא יותר מג' אין אותה המלה פשוטה ובאה לדרשה לאיזה רמז וכונה, וכה דרשו ע"ד זה המלה תלפיות – תל שהכל פונים אליו (ברכות ל"א א'), חדקל – חד וקל (שם נ"ט ב'), תלתלים – תלי תלים (עירובין כ"א ב'), ממזר – מום זר (יבמות ע"ו ב'), כרמל – רך ומל (מנחות ס"ו ב'), שעטנז – שוע טוי ונוז (נדה ס"א ב') והרבה כהנה, וגם כאן מכיון שהשרש מחספס מורכב מן ד' אותיות לכן דרשוהו חז"ל וכמבואר.
פרטי העשרה נסיונות יתבארו אי"ה לפנינו בפ' שלח בפסוק וינסו אותי זה עשר פעמים, ועיין מש"כ לעיל בפסוק המבלי אין קברים במצרים (י"ד י"א).
יתבאר בדרשה הבאה.
ר"ל דבקר של עלות השחר הוי תחומו של זריחת השמש, ולכן אע"פ שעדיין לא נודעה השמש לבריות בכ"ז גם אור השחר קרוי בקר, ועיין מש"כ בזה לקמן בפ' תצוה בפסוק והקטיר עליו אהרן קטרת סמים בבקר בבקר.
כלומר, מצינו במקום אחר ששינה הכתוב בלשונו ואמר והוא יושב פתח האהל כחם היום ולא אמר כחם השמש, אלא היום משמע כל המקומות תמין בין חמה בין צל הוא מדבר בשעה ששית שאז כן הוא הטבע.
דאילו קודם ארבע שעות אף השמש צונן. ובדרשה הבאה דריש וחם השמש אימתי בארבע שעות, מאי משמע, אמר קרא וחם השמש ונמס, איזו היא שעה שהשמש חם והצל צונן הוי אומר בארבע שעות, ולפי אותה דרשה קשה טובא ל"ל כאן לדייק מפסוק כחם היום דכאן איירי בארבע שעות אחרי דמגוף הפסוק מוכח כן, כמ"ש איזו היא שעה וכו' בארבע שעות, ואפשר לומר דלולא הפסוק כחם היום הייתי אומר דהלשון וחם השמש היינו חום היום והלשון חם השמש לאו דוקא הוא אלא דבר הכתוב בהוה, משא"כ עתה שרואים אנו שבפסוק אחד כתיב כחם היום וכאן כתיב וחם השמש, על כרחיך דחמימות היום וחמימות השמש הם שני ענינים בזמנים שונים, כדמפרש, ודו"ק.
ואע"פ דבדרשה הקודמת דריש זה, אך התם יליף רק דלא איירי בשש שעות, אבל הכרח דאיירי בארבע שעות לא יליף שם, וממלא לדרוש זה כאן.
מדייק דהצל צונן מדלא כתיב והיום חם אלא והשמש חם, משמע אבל הצל צונן, וכמבואר בדרשה הקודמת, יעו"ש.
ופי' בכל בו דל"ל דלגופיה אתא להודיע שלקטו לחם משנה, דזה כתיב ביחוד שלקטו שני העומר לאחד.
לחתוך ירק מן התלוש להכין לסעודת לילה.
ר"ל שבתון משמע שבות.
ר"ל אי לימא למלאכה ממש דהיינו לחתוך מן המחובר פשיטא, אלא אתי לחתוך מן התלוש דאע"פ שאין בזה משום לא תעשה כל מלאכה מ"מ קאי עלה בעשה דשבתון שבות, וכיון דמדאורייתא אסור בכל שבתות השנה לכן לא שרינן ביוהכ"פ שח"ל בשבת, אע"פ דביוהכ"פ שחל בחול מתירין משום עגמת נפש של ענוי הצום אף דכתיב ביה ג"כ שבתון, אך התם לא קאי אמלאכה אלא על כל דבר המעכבו מלהתענות מדסמיך לועניתם, כמבואר ביומא ע"ד א'.
ובמכילתא איתא ביתר באור, מכאן לשלש סעודות בשבת, לפי שהיו רגילין לצאת בשחרית, אמרו נצא בשחרית, אמר להם משה אכלוהו היום, אמרו לו הואיל ולא יצאנו שחרית נצא בין הערבים, אמר להם כי שבת היום לה', ומה ת"ל היום לא תמצאוהו, לפי שהיו אומרים שמא לא נמצאהו גם למחר, אמר להם, היום אי אתם מוצאים אבל אתם מוצאים אותו למחר, ע"כ, ועיין פרטי דינים באו"ח סי' רצ"א.
לא נתבאר שייכות הענינים האלה לקיום מצוה זו, וקצת י"ל דעיקר הכונה היא לסעודה שלישית שעל הרוב קשה לאדם לקיים בה סעודה גמורה מפני שביעתו מסעודת שחרית, וכשמקיים כזה הוי זה תחלתה צער [שאוכל שלא לתאבון] וסופה רצון שמקיים המצוה כמאמרה, וכל אלה הענינים שחשיב כאן הם תחלתן צער וסופן רצון, וכשמקיים כזה נצול מהם.
דריש לשון היום כמו הדרשה הידועה אלמלי היו ישראל עושין תשובה יום אחד מיד היה בן דוד בא, שנאמר היום אם בקולי תשמעו [עיין בבלי סנהדרין צ"ח א' וירושלמי כאן], ומפרש בשובה ונחת של מנוחת שבת תושעון.
טעם הרבויים דמפרש יום השביעי זה שבת, שבת זה יוהכ"פ, ולא יהיה מרבה יו"ט, וע' תוס' ביצה ב' ב'.
עיין תוס' שבת פ"ז ב' שהקשו כיון דעל שבת במרה נצטוו [לעיל ט"ו כ"ה] שוב לא היה זה שבת ראשונה דהא כתיב ויסעו מאילם ויבאו, ואמרינן לקמן דאותו היום שבת היה, ויעו"ש שהניחו בקושיא, וי"ל דאתחומין לא נצטוו במרה, דזה ילפינן בסמוך מפסוק שבו איש תחתיו וגו', ומכוין כאן גם על איסור תחומין, ובירושלמי תענית פ"א ה"א הגירסא שבת אחד, ולפי"ז בלא"ה ניחא.
פרטי העשרה נסיונות יתבאר אי"ה לפנינו בפ' שלח בפסוק וינסו אותי זה עשר פעמים, ועיין מש"כ שם ולעיל בפרשה זו בפסוק המבלי אין קברים במצרים וגו' (י"ד י"א).
קוץ הגדל אצל כרוב כשבאין לעקרו ולפעמים נעקר הכרוב עמו ונמצא לוקה בשבילו, ומשל הוא ששכני הרשע לוקין בשביל הרשע. ומה שפירש"י ומשה ואהרן בכלל עיין מש"כ בדרשה הבאה.
ר"ל מהיכא יליף ר' חייא לעשות כן כדי למנוע אחרים מהלבנת פנים, יליף ממשה, ופירש"י דכולם בכלל אף דלא יצאו ללקוט אלא מקצת מן העם כדכתיב יצאו מן העם ללקוט, עכ"ל. ובדרשה הקודמת פירש"י דגם משה ואהרן בכלל, ומכאן משמע דהנכון כפירושו הקודם מדאמר יליף ממשה, דאל"ה הול"ל דכתיב עד אנה מאנתם.
ר"ל דכל עיקר הקפידא כאן היה שחללו את השבת וכמ"ש משה ראו כי ה' נתן לכם השבת, והקב"ה קראו מצותי ותורותי, ונראה דמה שאמרו בכ"מ בש"ס דמומר לחלל שבת בפרהסיא הוי ככופר בכל התורה ילפינן מכאן, דכיון ששקולה היא כנגד כל התורה א"כ הבוזה אותה הוי כבוזה כל התורה, ורש"י בחולין ה' א' הסביר שווי דבר זה משום דמחלל שבת כופר במעשיו של הקב"ה ומעיד שקר שלא שבת הקב"ה במעשה בראשית, עכ"ל, ולפירושו עדיין מחוסר באור מאי שייכות היא לכל התורה, אבל לפי מש"כ הענין מבואר היטב.
ר"ל מכאן ילפינן דאע"פ דנאסר טלטול ברה"ר ויציאה חוץ לתחום בכ"ז הותר אדם לטלטל כשיצא חוץ לתחום וכן ברה"ר בשיעור מקום שגופו מתפשט, וסמכו זה על לשון תחתיו ושיערו בשטח זה ד' אמות כדמפרש, ורש"י בפסוק זה ובסוגיא דעירובין נ"א א' פירש ענין ד' אמות ליוצא חוץ לתחום, וצ"ע שלא פירש כן לענין טלטול, והגר"א באו"ח סי' שמ"ט ס"ק א' חשיב דעת הפוסקים דרק לענין חוץ לתחום נותנין ד' אמות ולא חשיב דעת רש"י, וצע"ג.
שיש לכל אדם רשות לצאת לכל רוח חוץ לעיר חוץ מד' אמותיו או מהמקום ששבת בו – יותר אסור לצאת בלא עירובי תחומין.
ר"ל ילפינן פסוק שנאמר בו מקום ולא נאמר בו ניסה מפסוק אחר שנאמר בו מקום וניסה כמו אל יצא איש ממקומו דנין מן ושמתי לך מקום אשר ינוס שמה (פ' משפטים), מה להלן כתיב ניסה אף פסוק זה מרבה ביה ניסה והוי כמאן דכתיב ביה ניסה, והדר דנין ניסה מניסה וניסה מגבול, כלומר דנין ניסה זו שלא נאמר בו גבול מניסה שנאמר בו גבול דכתיב (פ' מסעי) את גבול עיר מקלטו אשר ינוס, ומרבינן נמי באידך ניסה דאל יצא איש ממקומו כמו דכתיב ביה גבול והדר דנין גבול מגבול וגבול מחוץ, דנין גבול זה שלא נאמר בו חוץ מגבול שנאמר בו חוץ, שנאמר (פ' הנ"ל) ומצא אותו גואל הדם מחוץ לגבול ומרבינן חוץ להאי גבול דאל יצא איש ממקומו, והדר דנין האי חוץ מחוץ דומדותם מחוץ לעיר דכתיב ביה אלפים באמה כדמפרש, ואם גז"ש היא עקרית עיין מש"כ בדרשה הקודמת.
שניהם מדייקים הלשון גד לבן, דהא אנו רואים שגד אינו לבן, לכן מפרשי דגד מוסב לענין אחר, לרב אסי שעגול כגידא, ולרבנן לזרע פשתן, ומה שאמר לבן כמרגלית סמכי על התאר שתארוהו (פ' בהעלתך) כעין הבדולת שהוא כעין מראה מרגלית, ועיין בחא"ג.
גם הם מדייקים כבדרשה הקודמת הלשון זרע גד לבן דהא אנו רואים שגד אינו לבן, ודריש שהיו נמשכין אחר המן כמו שנמשכין אחר האגדה שנוח וערב לאזן.
מפני שלכל בית היה יורד המן כפי מספר הנפשות שבו.
בגמרא כאן באו עוד כמה דוגמאות לזה. ובס' כפות תמרים הקשה היאך היו סומכין על ברור זה והא זה הוי בכלל לא בשמים היא, וכמ"ש ביבמות ק"ב א' אם יבא אליהו ויאמר חולצין בסנדל אין שומעין לו משום דלא בשמים היא, יעו"ש מש"כ בזה, אבל אין אני רואה בזה אף ריח קושיא, דזה הכלל דלא בשמים היא הוא רק לענין פסק הלכה וכענין שבגמרא יבמות הנ"ל, אבל לענין ברור מילתא והתגלות מציאות הדבר בודאי סמכינן אנביא, וכ"מ בבכורות כ"ד א' דאמר התם בדין אחד שעומד בספק ברור התולדה עד שיבא ויורה גואל צדק ופריך בגמרא מאי עד שיבא ויורה, עד שיבא ויודיע לך דבר מבעי ליה, ופירש"י עד שיבא ויודיע גלוי מילתא בעלמא שיגיד להם אם בנה הוא או לא, מבואר מדבריו דעל ברור מציאות וגלוי מילתא סמכינן אנביא. וע"ע בפסחים ל"ד א' ובגיטין מ"ב ב' ובתוס' חולין ה' ב', ועיין במל"מ פ"ט סוף ה"ו מאישות שכתב בענין זה ולא העיר ממה שכתבנו ולדעתי זה פשוט וא"צ להאריך.
אפשר לומר הטעם דדוקא כלי זכוכית, משום דבכלי זכוכית אין המאכל מתקלקל כמו בכלי חרס, או אפילו בכלי כסף, וברש"י הגירסא כלי חרס וכ"ה גירסא ישנה, והגירסא שהעתקנו היא גירסת הגר"א וכן מסתבר כמש"כ. ועיקר טעם הדרשה מלת צנצנת שדריש כאן אפשר לומר ע"פ מש"כ בכ"מ דכל מלה או שם שהוא בשרשו יותר מג' אותיות דרשוהו חז"ל, יען דרוב המלים שבלה"ק מיוסדות על הרכבת אותיות לא יותר על שלש, כנודע, ובארנו זה בארוכה לעיל בפי' דק מחספס (פ' י"ד) יעו"ש, וכאן השם צנצנת מן ד' אותיות ולכן דרשוהו חז"ל.
יתכן דמדייק דהו"ל לומר ותן בה או לתוכה שהוא לשון יותר רגיל בפעל נתינה, ודבר גניזת הארון היה ע"י יאשיהו המלך כמבואר בדה"ב ל"ה ונתפרש ביומא נ"ב ב' מפני שהיה ירא שמא יגלה לבבל, יעו"ש, וע"ע במכילתא מענין דרשה זו.
שנסתפקו מעגות שהוציאו ממצרים דכתיב (פרשה זו) ויסעו מאילם ויבאו וגו' אל מדבר סין וגו' בחמשה עשר יום לחדש השני וכתיב בתריה הנני ממטיר לכם לחם, אלמא בששה עשר באייר התחיל המן לירד.
ולכן כלל גם שיעור זמן זה בתקופת אכילת המן, ועיין ברא"ש סוף מס' פסחים סי' מ' בענין המספר חמשים יום לספירת העומר וארבעים יכנו דמלקות כתב דאע"פ שאין סופרין אלא מ"ט יום ואין לוקין אלא ל"ט בכל זאת דרך הכתוב כשמגיע המנין לסכום עשירית פחות אחת מונה אותו בחשבון עשירית שלמה ואינו משגיח על חסרון האחד, עכ"ל. והנה מדרשה שלפנינו צ"ע בכלל זה, שהרי פריך אחסרון שלשים יום במספר ארבעים שנה וכי ארבעים שנה אכלו, וכן קשה על זה ממ"ש בתענית כ"ט א' על הפסוק דפ' שלח וישובו מתור הארץ מקץ ארבעים יום, ופריך הני ארבעים נכי חד הוי, יעו"ש החשבון, ולמש"כ הרא"ש הלא לא קשה מידי כיון דכן דרך הכתובים לתפוס מספר שלם כשמגיע קרוב למספר עשיריות שלם, וע"ע מש"כ בפ' ויגש בפסוק כל הנפש לבית יעקב הבאה מצרימה שבעים ובפ' אמור בפסוק תספרו חמשים יום ובפ' עקב בפסוק מה ה' אלהיך שואל מעמך, וצע"ג.
ארץ נושבת היא מעבר הירדן ואילך, וקצה ארץ כנען הוא בערבות מואב מקום ששם מת משה והיא ארץ סיחון ועוג, כך פירש"י, אבל בתוס' פרשו להיפך דארץ נושבת היא ארץ סיחון ועוג וקרי לה נושבת לפי שקרבה למדבר ומפקא ממדבר, וקצה ארץ כנען הוא סוף ארץ כנען עיי"ש, ומהדרשה הקודמת דארבעים שנה שאכלו את המן הם ארבעים שנה שלמות ראיה לפירש"י, שהרי בעת שבאו אל ארץ סיחון ועוג עדיין לא היה אז המספר ארבעים שנה שלם, ודו"ק.
לכאורה נראה שהגמרא המציאה תירוץ זה רק כדי ליישב סתירת הלשונות, כמבואר, אמנם כשנדקדק בעומק הלשון בפסוק נראה כי דרשת הגמרא מרומז בלשון הפסוק, כי לכאורה אינו מדוקדק במה שפעם אחת תפס מקודם את הפועל ואח"כ הפעולה, כמ"ש אכלו את המן, ופעם אחת להיפך, את המן אכלו, ולבד זה נראה לכאורה כי הלשון את המן אכלו מיותר לגמרי, דהול"ל עד בואם אל ארץ נושבת אל קצה ארץ כנען. אך מצינו כיוצא בלשון זה שמורה על שם דבר משכבר הימים, כמו בסנהדרין ס' א' את חקתי תשמרו, חוקים שחקקתי לך כבר, ואף כאן כונת הכתוב להשמיענו, כי את המן שמכבר, היינו המן שבכליהם, אכלו עד קצה ארץ כנען, והיא היא דרשת הגמרא, ודו"ק.
הא דאיפה הוי שלש סאים מבואר ביחזקאל מ"ה, דכתיב שם האיפה והבת תוכן אחד יהיה, וכתיב מעשר הבת מן הכור, והכור הוא שלשים סאין והוי מעשר דידיה ג' סאין, וא"כ העומר דהוא עשירית האיפה הוי חלק עשירי מן ג' סאין, ואחרי כי הסאה מחזקת ששה קבין והקב ארבעה לוגין והלוג שש ביצים, [וסימן לדבר גוד"ו אילנא, ג' סאין, ו קבין, ד' לוגין, ו' ביצים] א"כ הוי מדת העומר שבעה לוגין וביצה וחומש ביצה, כפי החשבון העולה, ונ"מ בזה לענין שיעור עיסה החייבת בחלה, דכתיב בפ' שלח ראשית עריסותיכם חלה תרימו, ודרשינן עריסותיכם כדי עיסותיכם וכמה עיסותיכם כדי עיסת המדבר, ועיסת המדבר הוי כשיעור העומר שהיו לשין במדבר עיסה כזו, ובמדינתנו ובזמנינו עולה שיעור זה ארבע ליטרות וי"ב לא"ט קמח, ונבאר זה אי"ה במקומו בפ' שלח שם.
פרטי העשרה נסיונות יתבארו אי"ה לפנינו בפ' שלח בפסוק וינסו אותי זה עשר פעמים, ועיין מש"כ שם ולעיל בפסוק המבלי אין קברים במצרים (י"ד י"א).
מסתגף מלשון צער, וכתב בס' רה"ז דמכאן יש להביא סמוכין למש"כ המג"א בסי' רמ"ח דאם חושש אדם שיקחו לסטים בהמתו ולא יהיה לו במה להחיות עצמו או מלבושו בימי הקור הוי כמו פקוח נפש שדוחה את השבת, עכ"ל. ולדעתי גוף דברי המכילתא דבהמתו של אדם חשיבא כגופיה צ"ע ממנחות ע"ו ב' דפריך היכא רמיזא דהתורה חסה על ממונן של ישראל, ומשני דכתיב (פ' חקת) והשקית את העדה ואת בעירם, יעו"ש, ולדברי המכילתא דבהמתו חשיבא כגופיה, אין ראיה לדעלמא דהתורה חסה על ממונם, וי"ל.
וע"פ זה אפשר לפרש מ"ש (ב"ב ח' א') גדול המעשה יותר מן העושה שלא נתבאר הטעם בזה, יען כי מכיון דהמעשה הו"ל כאילו עשאה בעצמו, לכן זכותו כפול שגם זכה את חברו במצוה.
יש לפרש טעם פלוגתתן, דר"י סבר משום דבגבורי חיל מצינו בכ"מ לשון בחירה, כמו ויבחר יהושע שלשים אלף איש גבורי החיל (יהושע ח׳:ג׳), איש בחור (שופטים כ׳:ט״ו), ודעת ר"א דכלפי מה דכתיב בעמלק ולא ירא אלהים, שמזה היתה הסבה להמלחמה בכלל, אמר משה בחר לנו אנשים יראי חטא שבזכותם תעמוד המלחמה לצדנו.
דאפשר לפרש וצא הלחם בעמלק מחר וגם י"ל מחר אנכי נצב.
אינו מבואר לפי"ז למה תלה מצב המלחמה בהרמת והנחת יד משה, והלא לפי המבואר כאן הי' תלוי המצב בהגיון לבם של ישראל, ולפי פשוטו י"ל דבצדקת ישראל רמה ידו וברפיונם רפתה ידו, אמנם עם המבואר במכילתא יתבארו כאן הדברים וז"ל, כל זמן שהיה משה מגביה ידו היו ישראל מסתכלין בו ומאמינים במי שצוה למשה לעשות כן, ועבור זה עשה להם הקב"ה נסים וגבורות, ע"כ. ולפי"ז מבואר דסבת רגשי לבם של ישראל גופא היתה הרמת והנחת יד משה. ונראה דבגמרא חסרים אלו המלים המוסיפים באור, או שהלשון מסתכלין כלפי מעלה אינו קאי על בשמים אלא במשה, והכונה כשהיו מסתכלין בהרמת משה את ידו היו הם משעבדים ע"י זה את לבם לאביהם שבשמים, ולפי"ז הכונה אחת היא בגמרא ומכילתא, ודו"ק.
ומשמע מדברי מהרש"א דאין הכונה שרואה האבן עצמה אלא על מקום ששם היתה האבן והוא ראש הגבעה, וכן מסתבר, שהרי מבואר בגמרא דעל מקום הנס מברכין.
באור הלשון אף צדיק גמור, ר"ל אע"פ שהוא צדיק שיכול להגן על עצמו בצדקתי וגם שלא בסבתו באה הצרה כמו הכא במלחמת עמלק שבאה בשביל תלונת ישראל והעדר אמונתם ובטחונם בה', בכ"ז צריך גם הוא להשתתף עם הצבור, ועיין מש"כ בענין זה בפ' מקץ בפסוק וליוסף יולד שני בנים בטרם תבוא שנת הרעב.
בטור או"ח סי' תרי"ט הביא דרשה זו ופי' הכונה שיהיה אחד עומד מימין הש"ץ ואחד משמאלו כמו הכא דכתיב מזה אחד ומזה אחד, וכתב וכן מנהגנו ביוהכ"פ, עכ"ל. ובהגהות מיימוני הלכות תענית כתבו שכן מנהגנו גם בר"ה, אבל אצלנו נוהגים כן רק ביוהכ"פ ורק בתפלת כל נדרי ומשום התרת נדרים שצריך להיות בשלשה, כנודע. ולבד זה גם ע"פ המכילתא משמע דא"צ לנהוג כן בר"ה כפשטות הלשון בתענית צבור, ועיין בטור או"ח סי' תקס"ו ע"פ המדרש דבכל ת"צ צריך לנהוג כן, אמנם אצלנו אין המנהג כן, ונראה הטעם בזה, משום דתכלית ההצטרפות הזאת של שלשה אנשים הוא כדי להוציא את הצבור בתפלה, והיה זה דרוש לפנים בעת שהש"ץ היה מוציא רבים מפני שלא היו הצבור בקיאין בנוסח התפלות, משא"כ בזה"ז שהצבור כולם בקיאים, והש"ץ הוא רק מסדר א"צ לצירוף שלשה, ועיין במג"א ס"ס תקס"ו.
נראה פשוט דמדייק הלשון עד בא השמש, דאי לא משום תענית מה יתרון לזמן ביאת השמש.
כנראה דריש כן מלשון מתחת השמים, שענינו ביעור כללי ומוחלט, ונראה דהוא הדין שהיה יכול לדרוש כזה מלשון זכר שכולל כל עניני זכרונות.
פירש"י זו מלחמת עמלק על ידי מלחמה לה' בעמלק יתעלה כסאו, עכ"ל, וצ"ל דסמיך על הדרשה שבסמוך אין כסא אלא מלכות, אך יפלא כי עליית כסאו תהיה תלוי' במלחמת עמלק, והלא כמה ענינים גדולים הרבה ממלחמת עמלק הראה הקב"ה כמו יציאת מצרים וקריעת ים סוף ונתינת המן ומתן תורה ועוד ועוד, ולולא פירש"י נראה דמכוין ר' שילא להדרשה שבמכילתא בסמוך כי יד על כס יה, ר' יהושע אומר לכשישב הקדוש ברוך הוא על כסא מלכותו ותהי ממלכתו שלמה באותה שעה מלחמה לה' בעמלק, ופירוש זה נראה מוכרח מהדרשה שבסמוך והמתנשא זו מלחמת גוג ומגוג, ומלחמה זו ידוע שתהיה בעת התגלות מלכות הקב"ה.
משום דבכל אלה הענינים כתיב ירושה וישיבה, הרי דתלה אותם בישיבת הארץ, ואף על פי דכמה מצות תלה אותן הכתוב בביאת הארץ אך אלו הן מצות משותפות לכל העם, משא"כ שאר המצות הן לכל אחד בפרט ואין כל אחד תלוי בחבירו.
נראה דצ"ל ואין כס יה אלא מלכות, וכפי הראיה שמביא מהפסוק, ובנין המקדש מבואר בגמרא דמלך קודם, וי"ל בטעם הדבר ע"פ מ"ש בב"ב ד' א' שאני בנין בית המקדש דאי לאו מלכא לא מתבני, וא"כ בהכרח להעמיד מקודם מלך.
עיין מש"כ לעיל אות ט"ו.
נראה דדריש הלשון כי יד וגו' דיד הוא ענין שבועה, כי הנשבע מרים ידו לשמים וכמו הרימותי ידי וגו' אל עליון וגו' אם וגו' (פ' לך), ובפ' האזינו כי אשא אל שמים ידי, ובדניאל י"ב וירם ימינו ושמאלו וגו' וישבע בחי העולם, וידוע דהשמים נקראו כסאו של הקב"ה כמש"כ בישעי' ס"ו השמים כסאי, ועל זה אמר כי יד על כס יה, והיינו ענין שבועה.
הלשון ובא ונתגייר בא ליישב הלשון מה שמועה שמע, דקשה הא בפסוק גופיה כתיב מה שמע, את כל אשר עשה אלהים וגו', ועל זה מיישב בלשון ובא ונתגייר, כלומר איזה שמועה עוררה אותו להתקרב לה' ולישראל, ועיין מש"כ כעין כונה זו בפ' חקת בפסוק וישמע הכנעני.
הלשון שהרי כאן נראה שמכוין לדרוש סמוכין כדרך חז"ל בכ"מ.
וס"ל דפרשה זו לא נאמרה על הסדר, דאף דכתיבא היא קודם פרשת מתן תורה בכ"ז באמת הוי ענינה לאחר מת"ת, ועיין בסמוך בדרשה עולה וזבחים בפסוק י"ב.
וא"כ שמע גם הוא מאורע זו, וע' בחא"ג. ויש להוסיף באור מה שתפסו אלה החכמים שלשה ענינים אלה לתוכן שמועתו, אע"פ כי בפסוק כתיב מפורש ששמע את כל אשר עשה אלהים למשה ולישראל עמו כי הוציא ה' את ישראל ממצרים, יען כי מצינו הפעל אשר עשה ביחס מהקב"ה לישראל בכל אלה שלשת הענינים שחשבו בזה, והוא, בפ' דברים כתיב כאשר עשה לבני עשו וגם עמלק בכלל, ובפ' עקב בענין מתן תורה כתיב כי עיניכם הרואות את כל מעשה ה' הגדול אשר עשה, ועוד שם בענין קריעת ים סוף ואשר עשה לחיל מצרים וגו' אשר הציף את מי ים סוף, ולכן מכיון דכתיב כאן הלשון אשר עשה דרשו זה בכה וזה בכה בהמשך על אותן הענינים ע"פ הסמיכות והטעמים שדרשו בזה כמבואר, ודו"ק.
דרשה זו היא בהמשך מדרשה שהובאה לעיל בפ' שמות, ויברח משה מפני פרעה [כאשר הרג את המצרי], ופריך בירושלמי, וכי אפשר לבשר ודם לברוח מפני המלכות כששומרתו, ומשני שע"פ נס ברח, שנהרג הקסנתר [הוא המזומן להרוג את חייבי מיתה], ועל ידי כן מצא מקום לברוח.
נראה דמאמר זה מכוון למ"ש בבבלי ברכות י' א' אפי' חרב חדה מונחת על צוארו של אדם אל ימנע עצמי מן הרחמים, ועיין בדרשה הקודמת.
שמל עצמו לשם גירות.
קמטין קמטין, שבלבו היה מיצר על מפלת מצרים, ולכאורה משמע דמדייקו לשון ויחד יתרו מדלא כתיב וישמח, וכ"מ במפרשים, אבל לדעתי אין זה מספיק, שהרי מצינו כ"פ לשון זה המורה על שמחה, כמו תחדהו בשמחה את פניך (תהילים כ״א:ז׳), חדות ה' היא מעוזכם (נחמי' ח'), עוז וחדוה במקומו (דברי הימים א ט״ז:כ״ז), ולכן נראה שסמכו לדרוש כן הלשון ויחד מפני שיש לדייק בכלל ענין הפסוק, כי בספור משה ליתרו כלולים שני ענינים, הא' דבר הטובה שעשה הקב"ה לישראל, והב' את אשר עשה לפרעה ולמצרים, ומיד אחרי זה כתיב ששמח יתרו [רק] על הטובה שנעשה לישראל ונשמט ששמח גם על הפרט השני מה שנעשה לפרעה ולמצרים, ומבואר מזה דעל זה באמת לא שמח, משום דבלבו היה מיצר על הרעה שמצאתם וכדמפרש, וסמכו דרשתם על הלשון ויחד שאינו לשון מצוי מאד, ודו"ק.
בילקוט ובש"ס כ"י הגירסא אמר רב פפא, וכן נכון, דלהגירסא שלפנינו אמר רב קשה שיביא רב ראי' לדעתו של שמואל בעת שהוא חולק עליו בזה, והנה בבכורות ריש דף י"ז א' פירש"י לענין דאיירי שם דלשון עשרה דרי רגיל הש"ס לומר בכ"מ אף דמשמע לעולם, ונראה דכאן אינו כן, אלא רק מספר עשרה דרי – מצומצם ממש, וראיה ממ"ש בקדושין ע"ה א' גר עד עשרה דורות מותר בממזרת מכאן ואילך אסור, ופרשו המפרשים והפוסקים הטעם משום דאחר עשרה דרי נשתקע ממנו שם גירותי' כמש"כ הרמב"ם פט"ו מאס"ב ובאה"ע סי' ד' סכ"ב, וא"כ כיון דעד עשרה דרי לא נשתקע ממנו שם גירותי' אסור עד אז לבזות ארמאה באפיה.
וע' פרטי דינים בזה באו"ח סי' רי"ח.
צ"ל דמה ששרו ישראל את השירה אין זה בכלל ברכה והודאה, אלא רק שבח ותהלה, וגם זה היה רק לנס קריעת ים סוף ולא ליציאת מצרים.
רק עולות, וס"ל דאף דפרשה זו כתובה לפנינו קודם פרשה דמתן תורה בכ"ז היה ענינה לאחר מ"ת וכמש"כ לעיל בפסוק א', ומאן דס"ל דיתרו קודם מ"ת בא ס"ל דב"נ הקריבו גם שלמים, ואנו קיי"ל עיקר כמ"ד לא קרבו שלמים ב"נ, וכתבנו מענין זה בפ' בראשית בפסוק והבל הביא גם הוא מבכורות צאנו ומחלבהן ובפ' בא בפסוק גם אתה תתן בידנו זבחים ועולות.
ומה שלא נזכר מפורש משה, מבואר במכילתא מפני שהיה עומד ומשמש לפני האורחים.
קצת צ"ע שלא פרשו הלשון לפני האלהים ע"פ מ"ש סוף חגיגה כ"ז א' דשולחן צדיקים דומה למזבח, יעו"ש [ולפנינו בס"פ זו בפסוק כי חרבך הנפת] וא"כ מכוון הלשון בסעודת צדיקים לפני האלהים.
עיין מש"כ לעיל אות ט"ז.
ומסיק בגמרא דהיינו רק בשעת גמר דין כשמודיעים הב"ד הפסק דין, וכתב הסמ"ע בסי' י"ז ס"ק ד' דגלוי מילתא בעלמא הוא דפסוק זה איירי בשעת גמר דין, ולי נראה דאפשר לומר דסמיך על הלשון לשפוט שיונח בעיקרו על גמר הדין, דעד אז יונח יותר הלשון לשמוע וכדומה.
במכילתא איתא הלשון וכי מן הבקר עד הערב היה משה דן, והלא אין הדיינים דנין אלא עד זמן סעודה וכו', ונראה דמה שלא הקשו בגמרא בלשון זה אף דאיירי כאן בסוגיא בענין הישיבה בדין עד זמן סעודה, משום דהגמרא לשיטתה דמשה היה שקול כנגד סנהדרין של שבעים ואחד [עיין סנהדרין ט"ז א'] ובסנהדרי גדולה קיי"ל סנהדרין פ"ח ב' דיושבין מזמן תמיד של שחר עד זמן תמיד של בין הערבים, וא"כ באמת יושבים כל היום, וא"כ א"א להקיש זמן ישיבת משה לזמן ישיבת סתם דיינים שיושבים עד זמן סעודה, ולכן פריך בענין אחר.
בטור חו"מ סי' א' הסביר התדמות הענינים, מפני שהדן דין אמת הוא בגדר מקיים העולם דמונע בני אדם מגזל ועולה וכדומה מדברים הגורמים להירוס ישובו של עולם, כנודע, עיי"ש, ואפשר לומר שמדייק הדורש מה שבפסוק הבא כתיב מן בקר עד ערב בלא ההי"ן, וכן בכ"מ כתיב מבקר עד ערב, וכאן כתיב בההי"ן הידועין מן הבקר עד הערב, ורומז למ"ש במנחות כ"ט ב' עוה"ז בה"א נברא, ולכן דריש דהוי כמו שמקיים בריאת העולם, כמש"כ, ודו"ק.
דריש לשון להם דמשמע שהדבר נוגע להם לגופם, וזה ענין טומאה וטהרה.
מדייק מדלא כתיב בין איש לאיש או בין רע לרעהו, ולכן דריש דמכוין לשני תארים מיוחדים שיונחו ביחד על איש בסתם דין ובין רע על דין בשלום דהיינו פשרה כדמפרש.
פירש"י זו תלמוד תורה, ובב"מ ל' ב' פירש ללמד להם אומנות להתפרנס בה, ופירוש זה האחרון מסתבר דהא אתורה ומצות הגיד מפורש מקודם והזהרתה אתהם את החקים ואת התורות, ודריש לשון להם דמשמע שהדבר נוגע לגופם, וכמש"כ לעיל אות כ"ג, ועיין בסמוך אות כ"ז.
זה ג"כ ענין גמילות חסד שלא יהא גוף האדם מוטל בבזיון, וכמ"ש בסוטה י"ד א' תורה סופה גמילות חסדים שנאמר ויקבור אותו.
יתכן דדריש הדרך ילכו בה ע"ד הלשון (קהלת י״ב:ה׳) כי הולך האדם וגו', ומרמז דצריך להודיע בזה את הדרך האסור והמותר ללכת בה מפני הטומאה והטהרה, ואין הכונה מן התורה ממש דבאמת חיוב ציון קברות הוי מדרבנן כמבואר בנדה מ"ז א' ויליף שם מקרא דיחזקאל וראה עצם אדם ובנה אצלו ציון, וכ"כ התוס' בב"ב קמ"ז א', ומ"ש רמז מן התורה מניין הוא לאסמכתא בעלמא, וכהאי גונא כתב רש"י בביצה ט"ו ב' לענין עירוב תבשילין דאמרו בגמרא מנא הני מילי וכו' ופירש"י אהיכא אסמכוה רבנן בתורה, וכ"כ בפיה"מ להרמב"ם פ"ק דנזיר לענין סתם נזירות שלשים יום, וע' בסה"מ לרמב"ם שורש א' וברמב"ן שם, ועיין מש"כ השייך לענין זה דציון קברות בפ' וישלח בפסוק ויצב יעקב מצבה.
נראה הכונה דכיון דהמעלות שחשיב בזה הם כמעט מסורים ללב, וא"א להכירם בהשקפה בעלמא אלא צריך לחדור בעין בוחנת להכיר הכרה נאמנה לכן דריש תחזה באספקלריא, שהלשון מחזה הוא אחד מלשונות הנבואה.
נראה דר"ל דכשיבטחו ישתדלו לקיים הבטחתן, דאל"ה הלא לא יהיו דבריהם נשמעים. ור' יהושע דריש במכילתא אנשי חיל – עשירים ובעלי ממון, והובא בפירש"י, ונראה שייכות התאר אנשי חיל לעשירים, ע"פ מ"ש בכתובות ק"ה ב' דרש רב נחמן בר כהן, מאי דכתיב (משלי כ״ט:ד׳) מלך במשפט יעמיד ארץ, אם דומה דיין למלך שאינו צריך לכלום יעמיד ארץ, ופירש"י שהוא עשיר ואינו צריך להחניף, עכ"ל. הרי דע"י עשירות שלו יכול להיות איש גבור חיל בדין מבלי שיצטרך לישא פנים. ואמנם לדינא נראה שאין זה מעכב, וראיה שהרי אמרו בסנהדרין י"ז א' אין מושיבין בסנהדרין אלא בעלי קומה ובעלי חכמה ובעלי מראה ובעלי זקנה, ואילו בעלי כסף לא חשיב.
דבמקום שרואין שע"פ שורת הדין לא יוכל פסק דינם להתקיים מאיזו סבה שהיא, ישתדלו לפשר בין הבעלי דינים, וזה כבוד שמים שיוצאים הבע"ד מהדיינים בשלום.
הכל לפי החשבון דכל ישראל היו אז שש מאות אלף, ועיין בתוס' בענין צמצום החשבון.
דמשפט נחלות הוי נמי כעין דין, דכתיב בענין נחלות (פ' פינחס) והיתה לבני ישראל לחקת משפט, וכתיב ביום דמשמע ביום ולא בלילה, דאל"ה הול"ל בעת הנחילו וכאן כתיב ושפטו וגו' בכל עת.
וכל זה איירי כשדנים בכפיה [בימים הקדמונים] אבל אם קבלום הבע"ד להדיינים מרצונם מותר גם להתחיל בלילה, וע"ע בחו"מ סי' ה'.
ומשה שקול כנגד ע"א סנהדרין.
אפילו דיני ממונות.
ותרתי ש"מ, כי מהא דכתיב גדול ולא קשה דרשינן דבריו של גדול [בדרשה הקודמת] ומלשון הדבר הגדול דרשינן דבר גדול ממש שהוא דיני נפשות.
וכתבו התוס' דליכא למימר בדומין לך בלא מום הגוף כמוך, דלא מסתבר למדרש כן, עכ"ל, וסתמו דבריהם למה לא מסתבר לדרוש כן, והלא אופן הדרשה אחד הוא אם בדומין לך ביחס או בהעדר מום, וביותר קשה הא מצינו דרשה כזו ממש על מומי הגוף, והוא דכתיב בנח תביא אל התבה להחיות אתך, ודרשינן בע"ז ו' א', אתך בדומין לך לאפוקי טריפה, וי"ל בכונתם ע"פ מ"ש בכ"מ בגמ' אין הנבואה שורה אלא על חכם גבור ועשיר ובעל קומה כמשה, וא"כ אי דרשינן אתך בדומין לך בנוגע לשלמות הגוף א"כ נימא שיהיו גבורים ועשירים ובעלי קומה כמשה [ועיין סנהדרין י"ז א' ולפנינו לעיל בפסוק כ"א אות ל"א], וזה אין סברא למדרש כן והכתוב אומר מפורש ולא קם נביא עוד בישראל כמשה, ולכן נכון יותר לדרוש לענין יחום משפחה, ובנוגע למומי הגוף ילפינן בגמרא מפסוק דשה"ש כלך יפה רעיתי ומום אין בך, ועיין לפנינו ס"פ שופטים בפסוק וענו ואמרו ידינו וכו', ולא נתבאר למה יליף כזה רק אדיני נפשות ולא גם אדיני ממונות, דהא פרשה זו בסתמא כתיב על כל דינים ומשפטים וכולל גם דיני ממונות, ואפשר לומר דשאני דיני ממונות דתלי בקבלום עליהם הבעלי דינים שאז כשרים גם קרובים כנודע כשרים גם האינם מיוחסים.
מי שנטלו ב"ד טליתו בדין ילך ויזמר לפי שדנו דין אמת ולא הפסידוהו כלום אלא הוציאו גזילה מתחת ידו.
מלשון כל מדייק, דמשמע בין זכאי בין חייב, ואפילו החייב יצא מן הדין בשלום ובאהבה.
והיינו מניסן ולא מתשרי כסדר התחלת השנה, ועיין לפנינו לעיל בפ' בא בפסוק החודש הזה לכם ובפ' בהעלתך בפסוק בשנה השנית לצאתם מארץ מצרים.
מדייק מדהוה ליה למימר ביום ההוא, דלשון הזה מורה על דבר וענין הנראה באצבע, וזה לא שייך על קביעות זמן, ולכן דריש לגז"ש, והזה דר"ח בודאי איירי על הוראה באצבע כמבואר שם לפנינו שהראה הקב"ה למשה את הלבנה בחדושה ואמר לו כזה ראה וקדש.
אינו מבואר איפה מרומז בהמלה צין ענין צווי, ולולא מסתפינא הו"א דצ"ל שנצטיינו ישראל עליו, והיינו שע"י קבלת התורה נעשו מצוינים משאר האומות, והוא ע"ד הלשון הבדלת את עמך ישראל, וענין ציון מרומז יפה במלת צין, וכעין ראיה להגהה זו במדרש חזית (ה' ב') בפסוק פתחי לי אחותי רעיתי יונתי – יונתי במרה שבשם נצטוו ונצטיינו בכל המצות וצדקות ומעשים טובים כיונה זו שמצוינת.
רומז על התורה שנקראת קדמות כמו שדרשו בפסחים נ"ד א' שהתורה נבראת קודם שנברא העולם, וסמכו זה על הפסוק דמשלי ה' קנני ראשית דרכו דאיירי בענין התורה.
רומז למ"ש באגדות דכל אחת מנשי ישראל נתעברה במצות שובו לכם לאהליכם (פ' ואתחנן) שצוה הקב"ה לאחר נתינת התורה, ודרשו שהתיר להם אז פו"ר שנאסרו שלשה ימים מקודם כמבואר שם ובסמוך בפרשה זו.
ע"י קבלת התורה, ועיין באגדה דע"ז ב' ב'.
ר"ל שמו העצמי – חורב, דכן כתיב בפ' שמות ויבא אל הר האלהים חורבה, וע"ע לפנינו בפ' תשא בפסוק ויתנצלו בני ישראל את עדים מהר חורב.
ר"ל למטה מעשרה טפחים של רום השמים מקום מקור הקדושה, ואמנם זה צ"ע מכמה אגדות, אבל אין ראוי להאריך בזה, ועיין בריש פרשה הסמוכה בפסוק וירד ה' על הר סיני.
נראה דרומז למה שמבואר בעזרא דהוא תידש את התורה לישראל אחרי שנשתכחה בגלות בבל, ולסימן ורמז על ענין זה דריש משווי המלים עליה דכתיב גביה ובמשה, דכמו דמשה נתן תורה לישראל בעלייתו, כך בעלייתו הוא חידש ג"כ נתינת התורה שנשתכחה מישראל בגלות בבל.
פירש"י אבנטו היה גבוה חגור מלמעלה מכנגד אצילי ידיו והפשיט למטה [נראה דצ"ל והשפיל] כדי לנאותו.
ר"ל צריכים אתם לנהוג עצמכם בתפארת של כהנים דכתיב בהו לא יחגרו ביזע, וילפינן מפסוק זה דלא יחגרו הכהנים את האבנט במקום שמזיעין, והיינו לא למעלה מאציליהם ולא למטה ממתניהם אלא כנגד אצילי ידיהם.
ואע"פ דהו"ל להודיע שקיים שליחותו צ"ל משום דקיי"ל בעלמא חזקה שליח עושה שליחותו, וא"כ עיקר הדבר מה ששליח צריך להודיע הוא כדי להודיע מתכלית שליחותו להמשלח, והנה זה שייך בבשר ודם שאם לא יודיעוהו לא ידע משא"כ הקב"ה א"צ לזה, וא"כ למה הודיעו משה אלא להורות מדת דרך ארץ, כמבואר.
פי' מהרש"א בקדושין ל' א' משום דבעבור ישמע העם לפי פשוטו אינו טעם על אנכי בא אליך בעב הענן, ולכן אמרו במערבא שהוא פסוק אחר, ור"ל בעבור שישמע העם בדברי עמך יאמינו גם בך לעולם כענין שנאמר בים סוף ויאמינו בה' ובמשה, ואח"כ ויגד את דברי העם אל ה' משמע להו לפי ענינו פסוק אחר, דלא מצינו בכל הענין דברי השם יתברך למשה, ושוב דברי משה לישראל.
ר"ל וזה אי אפשר שיהיה היום ולילו עמו דהא צוה ביום ולכן הוסיף יום אחד שלם. וכתבו התוס' שאין זה דרשה גמורה, דבפשטות משמע היום ממש, וגם אם נימא דדרשה גמורה היא הלא לא שייך שהוסיף מדעתו אלא מחיוב הדרשה.
כגון בסתם בעל קרי דכתיב ביה (פ' מצורע) ורחץ במים ולא כתיב כבוס בגדים.
ועיין ביו"ד סי' רס"ח ובשו"ת רדב"ז החדשות סי' תל"ד.
אם הוצרך לזה כגון אם דחפוהו ולא מת.
פירש"י רבויא הוא, ולולא דבריו י"ל דדריש או כמו אם, וכמו או נודע כי שור נגח הוא (פ' משפטים), או הודע אליו חטאתו (פ' ויקרא) שפירושם – אם, והכא הכי הוי פורושו, סקול יסקל – אם ירה יירה, והיינו שאם לא די לו ביריה אז גם יסקל.
ר"ל גם לדורות בכל חייבי סקילה יהיה מקודם דחיה.
סמיך על המשנה כאן, בית הסקילה היה גבוה שתי קומות, אחד מן העדים דוחפו על מתניו, נהפך על לבו הופכו על מתניו, משום דכשהוא שכוב פרקדן הוא מגונה ביותר ועל זה דריש כאן מניין לנו שאם נהפך על לבו הופכו על מתניו, והיינו שתי דחיות, ומסמיך זה על הלשון יירה, כמבואר. ובספר מראה הפנים הקשה הא איצטריך יירה לדרשה הקודמת דאף לדורות כן, והאריך בזה, ולדעתי הנה בודאי עיקר הטעם דהופכו על מתניו [היינו דחיפה שניה] הוא כדי שלא ישכב באופן מגונה, פרקדן, כמש"כ, וכעין מש"כ לא תלין נבלתו וגו', דהוא ג"כ כדי שלא יהיה גוף האדם בבזיון, כמש"כ שם. ורק מסמיך זה על לשון יירה כדרך חז"ל להסמיך כל ענין ומנהג יפה בלשונות הכתובים, וא"כ לא שייך להקשות הא איצטריך יירה לדרשה אחריתא, אחרי דמה שדריש כאן הוא רמז ואסמכתא בעלמא, ואין קפידא לתלות רמז בעלמא על לשון התורה אף כי כבר נדרש אותו הלשון למילתא אחריתא כנודע בדחז"ל.
כדכתיב בפ' שמיני זאת החיה אשר תאכלו וכתיב בתריה מכל הבהמה.
דהלשון אם אם משמע דהקפידא היא שלא לגעת בהר, וא"כ אין נ"מ מי ומי הנוגע, ורק תפס מין אחד לדוגמא, אבל אין ה"נ שגם עופות בכלל האיסור.
דכבר הקבעו סנהדראות לישראל מיתרו ואילך, וקיי"ל שדיני נפשות נדונים בכ"ג סנהדרין כפי שיתבאר אי"ה בפ' משפטים.
והלשון אל מול ההר ההוא משמע ליה כל זמן שהוא בקדושתי' כשהשכינה עליו וכשנסתלקה שכינה מותר, ואע"פ דזה הפסוק כתיב בדברות האחרונות (פ' תשא) אך עיקר ענין זה נפקא ליה מסברא דאחרי סלוק שכינה אין בו קדושה, ורק מסמיך זה על לשון ההוא.
והפי' לשלשת ימים היינו ליום השלישי, דביום השלישי להפרשה נתנה תורה, ויש נוסחאות שונות בדרשה זו, ועיין בסוגיא כאן ובמשנה ג' פ"ח דמקואות.
ר"ל כדאשכחן בהתחלת קבלת התורה בסיני שלא הי' שם אלא שמיעה וכתיב היו נכונים וגו', שלא יהיו בעלי קרי, ואמנם אין דרשה זו גמורה רק רמז בעלמא, יען כי מן הדין אין דברי תורה מקבלין טומאה, ורק עזרא ובית דינו תקנו שבעל קרי לא יהיה קורא מפני איזו טעמים, ולתקנה זו סמכו רמז בתורה, והנה גם תקנה זו לא נתפשטה בכל ישראל ולא הי' כח ברוב הצבור לעמוד בה ולכן בטלוה, ועיין ברמב"ם פ"ג ה"ח מק"ש.
טעם הדמיון י"ל יען כי גם בשמחת חתן נאמרו חמשה קולות קול ששון וקול שמחה קול חתן וקול כלה קול אומרים הודו את ה' (ירמיה ל"ג), וכמו דתכלית הנשואין הוא לקיום העולם כך תכלית התורה לקיום העולם שאלמלא תורה לא הוו מתקיימי שמים וארץ (מגילה ל"א ב') ותנאי התנה הקב"ה עם מעשה בראשית אם ישראל מקבלים את התורה מוטב ואם לאו אני מחזיר את העולם לתהו ובהו (שבת פ"ח א'), ולכן זה המשמח חתן וכלה נראה שתכלית קיום העולם חשוב בעיניו, ולכן זוכה לתורה שתכליתה ג"כ לזה, ולרמז וסימן לזה נתנו חז"ל שווי הלשונות חמש פעמים קול דכתיבי בזה ובזה.
מלשון בעתה ופחד, ור"ל היאך נקרא ולא תאחזנו פחד, כדמפרש, ויש גורסין ולא נבהת והוא מלשון בזיון כתרגום והחזיקה במבושיו – בבית בהתתי', ור"ל היאך נקרא ולא נבוש, וכדמפרש.
ר"ל לרעה במעשה מרגלים קרבו מעצמם, ולטובה במתן חורה הוציאם משה אל ההר.
בימי חכמי הגמרא היה הנהוג לתרגם ולהסביר קריאת התורה להמון העם שאינם מבינים עברית רק ארמית.
הנה לפי ראיה זו מבואר דלא רק להגביה אסור אלא אף להשפיל, וצ"ל דנקט להגביה משום אורחא דמילתא שהמתרגם מגביה קולו כדי שישמעו כל העם.
ר"ל שירת לוים.
פירש"י שהיה מצוהו לשורר, לפי שמשה לוי היה, עכ"ל, ובהמשך חבורנו בארנו כ"פ מענין דרשות אגדיות כאלה שדרך חז"ל בכל דבר המקובל ומסור להם מדור דור נתנו על זה רמז בתורה שיהיה להם סימן לזכרון הדבר, וכמ"ש חז"ל (עירובין נ"ד א') עשה ציונים לתורה [וע"ל בפ' משפטים בפ' כי תצא אש], וה"נ ענין שירת הלוים אינו מפורש בתורה רק מקובל מסיני, ולרמז דבר זה בתורה סמכו חז"ל על כמה וכמה פסוקים בתורה כמבואר בסוגיא כאן, וזה שלפנינו אחד מהן.
כמו בפרשת עגלה ערופה וס"פ שופטים) וענו ואמרו, ובפ' חליצה (ס"פ תצא) וענתה ואמרה, ובפ' הבאת בכורים (ר"פ תבוא) וענית ואמרת, ובברכת הלוים (שם) וענו הלוים ואמרו, ועוד.
ור"ל וכאן בודאי בלה"ק הוא שהרי התורה נתנה בלה"ק כנודע מכמה מקומות בתורה כמו לזאת יקרא אשה כי מאיש לוקחה, וכן כל מקום שנאמר בקריאת שמות על שם מאורע בלשון נופל על לשון – יתכן רק בלה"ק, כמו שמות האבות והשבטים ומשה ועוד, ופרשו המפרשים דילפינן מכאן בגז"ש עניה עניה, אבל אין זה מספיק, דלפי"ז למה אמר כל מקום שנאמר עניה ואמירה הול"ל כל מקום שנאמר עניה לבד, וצ"ל דכאן כתיב משה ידבר והאלהים יעננו, והוי הדבור שבכאן במקום אמירה, וא"כ ילפינן עניה ואמירה מעניה ואמירה, ודו"ק. ובבבלי סוטה ל"ג א' ילפינן ענין זה מדרשה אחרת ויתבאר אי"ה לפנינו בפרשת תבוא בפסוק וענו הלוים ואמרו. והנה איתא עוד בירושלמי כאן דהא דעניה ואמירה הוי בלה"ק הוא רק בענינים דכתיבי לאחר מתן תורה ולא מקודם, ודבר זה מוכרח ממה דכתיב בפ' חיי שרה ויען לבן ובתואל ויאמרו והם בודאי לא דברו בלה"ק, שהרי כתיב (ס"פ ויצא) ויקרא לו לבן יגר שהדותא.
ועיין מש"כ לעיל בפסוק ג' בדרשה ומשה עלה אל האלהים.
ולריב"ב הוי הפירוש והרבותא דאע"פ דהבכורים רגילים להיות תדיר בעבודת ה', דקודם מ"ת היתה עבודה בבכורים במקום כהנים, כמבואר כאן בגמרא, בכ"ז יפרשו עתה מן ההר, ורבי לא ניחא ליה בדרשה זו משום דלא מצונו שהבכורים יקראו כהנים, וכאן כתיב הכהנים, ולכן דריש דקאי על נדב ואביהוא שנעשו בסיני כהנים.
פשוט דדייק ודריש ע"ד רמז הלשון כל הדברים, דלפי פשוטו הול"ל את הדברים האלה, וענין זה בכלל הוא ע"ד מ"ש חז"ל אלו ואלו דברי אלהים חיים, ורש"י בכתובות נ"ז א' הסביר הענין משום דזימנין שייך האי טעמא וזימנין האי טעמא שהטעם מתהפך לפי שנוי הדברים בשנוי מועט, עכ"ל. ולולא דבריו אפשר לפרש משום דע"פ דעות שונות באות סברות שונות, ומתוך כך מתבאר אמתת הדין, ולולא כן היו קובעין הלכה ע"פ מושכל ראשון, ובאופן זה אפשר לשגות ולטעות, וזה יש לכוין בכונת הגמרא שדרשו בענין זה הפסוק דקהלת י"ב דברי חכמים כדרבונות וכמשמרות נטועים בעלי אסופית נתנו מרועה אחד, בעלי אסופות אלו ת"ח שיושבין אסופות אסופות ועוסקין בתורה, שע"פ וכוחי הפלפול והסברות השונות המתילדות באסופות חכמים מתברר אמתת הדין ביסוד נאמן וקיים, ודמו החקירה והפלפול לחרישה בדרבונות וקיומו הנאמן לנטיעת מסמרים ותכלית דברי כולם נתן מרועה אחד, כמבואר לפנינו, ומהאי טעמא י"ל טעם הענין שאמרו חז"ל (ברכות ס"ג ב') אין התורה נקנית אלא בחבורה, וכשת"ח לעצמו עוסק בתורה הוא מתטפש, ועיין בתענית ז' א', והיינו משום שא"א לבא על בוריה ואמתתה של תורה רק ע"י הפלפול בדבוק חברים, ויש לנו עוד אריכות דברים בזה בדברי אגדה ואכ"מ לאריכות.
ענין נוטריקון הוא כי לפנים בימי מלכות יון ורומי היו נוהגים בעת חפזון או מלחמה לכתוב בקצור תבות שלמות וגם ענינים שלמים באותיות אחדות, והיה להם ע"ז סימנים ורמזים וציונים קבועים [ובזמנינו ידוע ענין זה בשם סתינוגר"ף], ומפרש כאן מניין רמז בתורה לנוטריקון שענינים ורעיונות שלמים יוכללו באותיות אחדות, וע"ע לקמן בפסוק למען יאריכון ימיך.
רומז למש"כ במעלת התורה (משלי ג') דרכיה דרכי נועם וכל נתיבותיה שלום.
י"ל דרומז למש"כ במעלת התורה (שם ח') ואהיה אצלו אמון. ומה שראו חז"ל בכל הדרשות האלה לדרוש מלת אנכי י"ל ע"פ המבואר במ"ר דמלה זו אינה מלה"ק רק לשון מצרי, ודרשו חז"ל למה בחר הקב"ה במלה זו ולא במלה מלה"ק, אני, מפני שרמז ענינים אלה, כל אחד לפי דרשתו.
פירש"י דאנכי ולא יהיה לך מפי הגבורה שמענום, עכ"ל, ולפי"ז אולי צ"ל דבור שנאמר לישראל בסיני, ולא שנאמר למשה, אחרי ששמעו כזאת כל ישראל מפי הקב"ה, ואפשר לכוין הלשון שנאמר למשה ע"פ מ"ש במ"ר פ' תשא בפסוק ויחל משה ובס"פ חקת שאמר משה, רבש"ע, כך אמרת בסיני אנכי ה' אלהיך, אלהיכם לא אמרת שמא להם אמרת אלא לי אמרת וכו', יעו"ש, ולפנינו בפ' ואתחנן בפסוק אנכי עומד בין ה' וביניכם, מש"כ שם בענין זה.
שונה הוא סגנון שתי הדברות הראשונות שהשם הנכבד הוא המדבר, כמו אנכי, על פני, מיתר הדברות וציוויי התורה שהשם בא בהן בתור נסתר, לא ינקה, עשה ה' וכדומה, ולכן אמרו כי אנכי ולא יהיה מפי הגבורה שמענום. עיין בסה"מ להרמב"ם והרמב"ן שם חקירה רבה אם דרשה זו גמורה היא או רק אסמכתא, ונ"מ בזה לענין שבע מצות דרבנן כגון נר חנכה והלל ומקרא מגילה דכולן נסמכות על לא תסור (פ' שופטים, עיי"ש לפנינו) אם יש לכללן ע"פ זה במנין המצות של תורה, כי אם דרשה זו מוסמכת וגמורה בודאי אין לכללן, אחרי שבלעדיהן יש תרי"ג מצות והמספר תרי"ג הוא מצומצם, ואם דרשה זו אסמכתא והמספר תרי"ג לאו דוקא הוא, אפשר לכלול גם מצות דרבנן הנסמכות על יסוד לאו שבתורה לא תסור כמש"כ, ונ"מ אם לכלול מצות דרבנן במצות התורה הוא לענין כמה ענינים, ויש הרבה דברים בענין זה ויתבארו אי"ה במק"א.
ר"ל הצווי אנכי ה' אלהיך רומז ומכוון בצווי שמע ישראל ה' אלהינו, וכן הפי' להלאה.
ר"ל סברא הוא דמי שאוהב את המלך לא ישבע בשמו לשקר.
עיין מש"כ לעיל בפ' בשלח בפסוק עד אנה מאנתם לשמור מצותי בענין משקל שבת כנגד כל התורה.
ר"ל למען יאריכון ימיך דכתיב בכבוד אב ואם נרמז בפסוק למען ירבו ימיכם וימי בניכם, שאם תקיימו מצוה זו ירבו ימיכם וכן ימי בניכם אם הם יקיימו.
ועינא וליבא תרי סרסורי דעבירה וכמש"כ במשלי (כ"ג) תנה בני לבך לי ועיניך דרכי תצורנה, שהכונה אם יתן האדם את לבו ועיניו למקום אז תצורנה דרכו, ודריש המלה ועיניך מוסבת אדלעיל.
ואע"פ דקיי"ל דהלאו דלא תגנוב דכתיב כאן איירי בגונב נפשות ולגנבת ממון בא הכתוב לא תגנובו דר"פ קדושים וכפי שיתבאר בסמוך במקומו, צ"ל דאעפ"כ לא חשש לדרוש ע"ד רמז ואסמכתא כיון דאין נ"מ לדינא.
וחותמו של הקב"ה אמת (שבת נ"ה א'), ומכאן ראיה דצריך להסמיך אלהיכם לאמת, דהא כל העיקר הרמז מלאו דלא תענה ברעך עד שקר הוא מסמיכות אמת לאלהים, ועיין בברכות י"ד ריש ע"ב ובמג"א סי' ס"ו ס"ק י"ט ובתוי"ט פ"ב מ"ט דברכות.
ובזה נרמז כל הדבור, כי כשחומד לבית חבירו סופו שיחמוד לאשתו ולכל אשר לו.
ר"ל שכביכול גם הוא בעצמו יצא משם וכמש"כ עמו אנכי בצרה וכמ"ש במגילה כ"ט א' כל מקום שגלו גלתה שכינה עמהם, ועיין מש"כ בפ' ויגש בפסוק ואנכי אעלך גם עלה, והנה אע"פ שלפנינו כתיב הוצאתיך ביו"ד אחר התי"ו, אך כבר כתבו התוס' בשבת דף נ"ה ב' דבכמה מקומות חולקת הגמרא עם המסורת שלפנינו, יעו"ש, או שדריש מדלא כתיב הוצאתי אותך הוי כמו דכתיב הוצאתי אתך, ושתוף המלות מורה על שתוף ההוצאה.
לכאורה קשה דהא אפשר לומר שאם היה נותנה הקב"ה למלאכים היה כותבה בענין הנאות למדרגת מלאכים, וי"ל דסמיך על האגדה דפסחים נ"ד א' דהתורה היתה כתובה לפני הקב"ה עוד טרם נברא העולם וגם המלאכים, וסמיך זה על הפסוק דמשלי (ח') ה' קנני ראשית דרכו, דאיירי בתורה, יעו"ש, וא"כ מראשית התיסדותה לא נתכוננה למלאכים רק לבני אדם, כיון שהיו כתובים בה כל אלה הענינים, ועי' עוד להלן אות כ'.
כי תכלית איסור העשיה הוא מחמת עבודה שלא יעבוד, וא"כ חשש וקפידא אחת בעשיה ובקיום.
לכאורה קשה, דלתכלית כונה זו הו"ל לכתוב פשוט חוקת עולם לדורותיכם או אתה וזרעך עד עולם, כלשון הרגיל בכל התורה, ולמה זה סבב הענין לכלול זה בלשון על פני שיהיה צריך לפרש הכונה, ונראה דבזה בא לאשמעינן גם טעם גוף המצוה הזאת לדורותיכם, כלומר שלא יאמרו שלא נצטוה על עבודת כוכבים אלא מי שיצא ממצרים מפני שהוא ראה בגדלו ותקיפתו של הקב"ה ביציאת מצרים וקריעת הים וירידת המן ועוד, משא"כ לדורות שאין רואים נסים גלוים אז אין טעם על חיוב מצוה זו קמ"ל על פני שזה מורה שאני חי וקיים לעד ולעולמי עולמים, ולא תסור השגחתי מישראל עד עולם, וא"כ ממילא דין הוא שלא יסור הצווי הזה גם לדורות, ודו"ק.
ומפרש לא תעשה לך כמו לא תעשה עצמך פסל, ורק באופן כזה שמסית לעבוד אליו בעצמו אז אמרינן דדבור לאו מילתא היא, משום דקרוב הדבר שלא ישמעו לו השומעים שיאמרו מאי שנא איהו מינן, ולכן כל זמן שלא עבדוהו אין חייבין, אבל המסית לעבוד לאחרים חייב גם על הדבור לבד, משום דמטבע הענין שישמעו וגם יעבודו, ובענין כזה מוקמינן הפסוק דפ' ראה לא תאבה לו ולא תשמע אליו, ודרשינן הא אבה ושמע חייב אע"פ דלא עבד, ויתבאר מזה בארוכה אי"ה בפ' ראה שם.
דסתם פסל נעשה בצורה בולטת שפוסל [שחוצב] על האבן צורה בולטת.
ר"ל דמות צורת חמה ולבנה ומלאכי השרת. ועיין ביו"ד סי' קמ"א דעת הרמ"א דגם בזה"ז אסור לצייר צורות אלו, אבל הש"ך והגר"א ס"ל דכיון דנודע בבירור שאין העובדי כוכבים עובדין להם אין טעם לאסור, ועיין מש"כ השייך לענין זה לקמן בפ' כ'.
תולעת קטן שדרכו לגדל מתחת לארץ, ויתבאר בדרשה הבאה אות כ"ז, ועיין מש"כ לקמן בפסוק כ'.
נראה דצ"ל להביא את הבבואה, וכעין מ"ש בחולין מ"א א' בשוחט לתוך המים אמרי לבבואה קא שחיט.
בדרשה הקודמת אמר לרבות שלשול קטן, וכתב בעל מתנות כהונה בב"ר פ' נ"א דהוא מין שבלול ששוכן בנרתיקו, ואפשר לומר דהיינו שלשול היינו שברירי, דעל שם שאינו רואה נקרא שברירי תרגום מתו בשבריריא שהוא תרגום סנורים, עיין בפ' וירא בפ' הכו בסנורים, וע' גיטין ס"ט א' שברירא דליליא שברירא דיממא, וע"ע השייך לדרשה זו בתוס' יומא נ"ד א' ד"ה כרובים.
ר"ל שלא ילמדו היתר אף לקטן שביצורים כמו שברירי או לדבר שאין בו ממש כמו בבואה וצל, לומר מה בכך שיעבדוהו אחר שביטולו ניכר.
ר"ל דרק בהשתחויה שלשם עבודת כוכבים שייך לא תעבדם, אבל המשתחוה מחמת יראה אין זה ענין עבודה רק יראת העונש, ואע"פ דלהמן נמי השתחוו מחמת מורא אך הוא עשה עצמו אלוה כמבואר באגדות, ולכן נמנע מרדכי מלהשתחות לו.
כאן ובפ' משפטים לא תשתחוה לאלהיהם ובפ' תשא כי לא תשתחוה לאל אחר.
ר"ל אחת אם עבד כדרכה ושלא כדרכה ביחד, כי כל עבודת כוכבים יש לה סדר עבודה מיוחדת, ואחת אפילו אם עבד שלא כדרכה בלבד, ויתבאר ענין זה לפנינו אי"ה בפ' משפטים בפסוק זובח לאלהים יחרם.
שאם עבד כמה עבודות בהעלם אחת חייב על כל אחת ואחת, מדהוציא הכתוב השתחויה בלבד ולא כללה בסתם עבודה בא להורות דכשם שחייב על השתחויה בלבד כך על כל עבודה ועבודה, כגון אם השתחוה ונסך וקטר וזבח בהעלם אחת חייב ארבע חטאות, וכן אם פיער עצמו לפעור וזרק אבן למרקוליס בהעלם אחת חייב שתים, וכן כל כיוצא בזה, ואמנם יש בזה פרטי חלוקים, דזה דוקא אם הזיד בעבודת כוכבים ושגג בעבודות אלו, אבל אם הזיד בעבודות אלו ושגג בעבודת כוכבים אינו חייב אלא חטאת אחת, וכגון אם ידע שזו עבודת כוכבים ושאסור לעבדה אבל לא ידע שהשתחויה ונסוך עבירה והשתחוה ונסך חייב שתים, ואם ידע שאלו עבודות הן ואסור לעבוד בהן אל אחר ולא ידע שזו עבודת כוכבים לפי שלא היתה של כסף וזהב וחשב שאין קרויין עבודת כוכבים אלא של כסף וזהב ועבדה בכל העבידות אינו חייב אלא חטאת אחת.
נתבאר בדרשה הקודמת עיי"ש וצרף לכאן.
הלשון לא תעבדם דכתיב בסתמא מורה שלא לעבוד בכל אופן בין באונס בין ברצון [ואולי הדיוק הוא מדכתיב תָעָבדֵם (ולא – תַעַבְדַם) בתמונת הָפעל שהוראת הבנין הזה בכלל הוא ע"י אחר – והוא באונס, והכונה להיות מָעָבָר (כלומר להיות עבד ונכנע) לאלהים אחרים, אף שהוא זר בבואו עם כנוי הפעול] וכשפרט הכתוב בענין שמירת המצות וחי בהם, מורה שלא חייב הקב"ה במצות התורה היכא דאפשר לבא לידי סכנה, ושוב כתיב ולא תחללו את שם קדשי משמע אפילו באונס משום דכן מורה לשון ולא תחללו שעיקר הקפידא שלא תתחלל קדושת השם בכל אופן שהוא בין באונס בין ברצון [ואולי עיקר הדרשה הוא מסיף הפסוק ונקדשתי (וכ"ה בפי' ר"ח) דמורה ג"כ על קדוש השם שהוא ע"י אונס], וכדי ליישב סתירת הלשונות צריך לומר דאיסור חלול השם אפי' באונס איירי בפרהסיא, דהיינו בפני עשרה מישראל, והפטור הזה באונס איירי בצינעא, ואמנם כל זה הוא רק לענין פטור מעונש שאם היה באונס ובצינעא ולא מסר נפשו אינו נענש במיתה, אבל לכתחלה איכא מצות עשה בכל נפשך בכל אופן ואפילו באונס ובצינעא, וע' בתוס' כאן, ויתבאר אי"ה ענין זה לפנינו בפ' ואתחנן בפ' ואהבת את ה', וע"ע בס"פ קדושים כ' ג'.
ועיין בתוס' סוטה י"א א' ולפנינו בפ' נח בפסוק וארובות השמים נפתחו.
ואע"פ דגם שם כתיב לאוהביו ולשומרי מצותיו לאלף דור, אך האי דריש לדסמיך ליה והאי לדסמיך ליה, כאן סמוך אלפים לאוהבי והתם סמוך אלף דור לשומרי מצותיו, והפי' מאהבה ומיראה היינו מאהבת המקום ומיראת המקום, שאימתו ומוראו וגדולתו מוטלת עליו, אבל אין הפי' מאהבת השכר ומיראת העונש, דזו מדה פשוטה היא ולא יתכן שישבח הכתוב בזה.
כגון שאוכל ויודע שיאכל עוד, ובכ"ז מברך באמצע הסעודה, או שמשיח בין שחיטה לשחיטה כדי שיברך על כל שחיטה בפני עצמה, והוי כנושא שם שמים לבטלה, ועי' בתוס' ר"ה ל"ג א' דדרשה זו היא אסמכתא ועיקר איסור זה הוא מדרבנן, משום דהא עכ"פ הוא מברך, וכ"כ הרא"ש פ"ק דקדושין. והמג"א סי' רט"ו כתב דמרמב"ם פ"א הט"ו מברכות משמע דהוי דאורייתא, אבל אנכי לא מצאתי כל הכרח לזה בדבריו, ונ"ל עוד ראיה דהוי אסמכתא בעלמא משום דעיקר הפסוק איירי שלא לישבע בשם ה' לשוא כפי שיתבאר בדרשות הבאות.
ר"ל במקום שמורה על ענין שבועה, כמו (ישעיהו ג׳:ז׳) ישא ביום ההוא לאמר לא אהיה חובש, וכן כוונת הפסוק (פ' האזינו) כי אשא אל שמים ידי הוא ענין שבועה, וכאן משמע ליה דקאי על שבועה משום דאם להזכיר השם לבטלה באין כל תועלת ותכלית הרי זה כעין מגדף שלא נחשבה אצלו קדושת השם, וגם ממקום אחר הוא מוכרע ולא תשבע בשמי לשקר, ומה שהוציא ענין שבועה בלשון לא תשא הוא משום דבכלל הנשבע בדבר הוא מחשב אותו הדבר למרום ונשא עד שמאמת ענינו בו.
נ"מ בזה לענין מה דקיי"ל בריש שבועות ב' א' דשעיר המשתלח מכפר על כל עבירות שבתורה הקלות והחמורות והוא שעשה תשובה, אבל בלא תשובה אינו מכפר אלא על הקלות, ואשמעינן דעשה ול"ת נקראין קלות וחייבי כריתות ומיתת ב"ד נקראין חמורות והלאו דלא תשא אע"פ דרק לאו הוא, בכל זאת לחומר ענינו נכלל לענין זה בין חייבי כריתות מפני שיש בו חלול השם המקודש שהוא גדול מכל העונות.
ואע"פ דסמוך לונקה כתיב לא ינקה, אך זה בא שם לדרשה אחרת כפי שיתבאר שם. וכונת אמירה זו להנשבע דאולי יפרוש מלישבע, משום דאפילו משבועת אמת נכון להמנע כפי שנבאר אי"ה בפ' ואתחנן בפסוק ובשמו תשבע, יעו"ש.
בכלל נחלקות מיני שבועות לארבע מחלקות, שבועת בטוי, ושבועת שוא, שבועות הפקדון ושבועת העדות, וכאן איירי בסתם שבועות שבכל אדם, והיינו שבועת בטוי ושבועת שוא, ושבועת בטוי היינו שבועת שקר, ונקראת בטוי על שם הכתוב (פ' ויקרא) לבטא בשפתים, ואין שבועת בטוי נוהגת אלא בדברים שאפשר לו לעשותן בין לעבר בין להבא, כגון שבועה שאכלתי או שלא אכלתי או שאוכל ולא אוכל, ועל זה נאמר ולא תשבעו בשמי לשקר, אבל שבועת שוא נקראת זו שהיא ולא כלום, וכמו הלשון בחבלי השוא (ישעיהו ה׳:י״ח), ואע"פ דתפס כאן ציור אחר שנשבע לשנות את הידוע לאדם, בכ"ז כפי המתבאר מירושלמי ומפוסקים נחלקת שבועת שוא לארבע מחלקות, האחת שנשבע לשנות את הידוע לאדם, כגון שנשבע על האיש שהוא אשה, ועל העמוד של שיש שהוא של זהב, השניה שנשבע על דבר ידוע שאין בו ספק לאדם שהוא כן כגון שנשבע על השמים שהוא שמים ועל האבן שהוא אבן, השלישית שנשבע לבטל את המצוה שלא ילבש תפלין ולא ישב בסוכה, והרביעית שנשבע על דבר שאין בו כח לעשות כגון שלא יישן ג' ימים רצופים לילה ויום או שלא יטעום כלום שבעה ימים רצופים, וכל אלה הם שבועות הבל ושוא, אבל הלשון ולא תשבעו בשמי לשקר משמע דרק בשעת השבועה היא שקר אבל אפשר הדבר שיהיה במציאות, וכמו שציירנו שבועה שאכלתי ולא אכלתי שאוכל ולא אוכל, וכדומה.
ר"ל דבפ' תשא בעת שעמד משה על הר חורב [כן מכונה הר סיני עיין שמות ג' א' ופ' תשא ל"ג ו'], כתיב בי"ג מדות ונקה לא ינקה ודרשינן אי אפשר לומר ונקה שהרי כבר נאמר לא ינקה ואי אפשר לומר לא ינקה שהרי כתיב ונקה אלא מנקה הוא לשבים ואינו מנקה הוא לשאינם שבים.
בעל תורה אור ציין כאן לפסוק דפ' תשא וטעות הוא כי שייך לכאן כמבואר מענין ממה שאמר ת"ל את שמו.
דכתיב לא תשא את שם ה' אלהיך לשוא כי לא ינקה ה' את אשר ישא את שמו לשוא, והיה די שיאמר כי לא ינקה ה' אותו. וכפי דמשמע מרמב"ם ר"פ י"ב משבועות אין נקיון זה דמלקות רק לענין להכשירו לעדות ולשבועה אבל העון עצמו אין מתכפר לו עד שיתפרע ממנו על השם הגדול שחלל, ועי"ש בהשגות הראב"ד שחלק עליו בזה, ולי נראה דסמך הרמב"ם על לשון הגמ' דב"ד של מטה מנקין אותו, והיינו שמנקין אותו רק מה שתלוי בידם והיינו לענינים הנוגעים בארץ משא"כ במה שתלוי במרום אין בידם לנקות, ואינו דומה לחייבי כריתות דקי"ל דכיון שלקו נפטרו מידי כריתתן דהתם התורה גלתה קולא זו כמש"כ ונקלה אחיך לעיניך, ודרשינן כיון שנקלה הרי הוא אחיך כפי שיתבאר אי"ה לפנינו במקומו בפ' תצא.
כאן כתיב זכור את יום השבת ובדברות האחרונות (פ ואתחנן) כתיב שמור את יום השבת, אע"פ שדברות האחרונות הם רק משנה הדברות ובכ"ז בא ענין זה דקדושת שבת בכפל לשון במלים שונות. ולכן בא זה לדרשה כדמפרש, וכן בדרשות הבאות.
ובשמירה בודאי איתנהו משום דהשמירה היא מצות לא תעשה, ובל"ת נשים חייבות, ועיין מדין זה באו"ח סי' רע"א.
חבילות של הדס להריח.
עיין משכ"ל אות מ"ח, וענין צורך הדסים אלו לשבת כתב מהרש"א ע"פ מ"ש בשבת כ"ג ב' הרגיל בנר של שבת הוויין ליה בנים תלמידי חכמים כך הרגיל בהדסים הוויין ליה בנים צדיקים המכונים בשם הדסים, יעו"ש.
ר"ל שם בזכירת יציאת מצרים בודאי הכונה שמורה על אותו היום ממש שיצאו ממצרים, דכן מורה לשון הזה הוראה באצבע כמשכ"ל ס"פ בא בפסוק בעבור זה עשה ה' לי, וילפינן בגז"ש דגם הזכירה שבכאן מורה על אותו היום שדבר בו, והיינו שבשבת נתנה תורה לישראל.
ר"ל מאחר שאפשר לשכוח צרכי שבת מפני שמחת יו"ט לכן עשו היכר שיזכור את יום השבת ויכין גם לכבודו מנה יפה, והנה ענין עירוב תבשילין הוא מדרבנן ודרשה זו אסמכתא היא, וכבר כתבנו מזה לעיל בפ' בשלח בפסוק את אשר תאפו אפו, עיי"ש וצרף לכאן.
ר"ל מיסיפין בערב שבת ובמוצאי שבת מזמן החול ועושין אותו לקידש, ועיין מש"כ השייך לדרשה זו באות הקודם ובר"פ בשלח בפסוק לא ימיש עמוד הענן לענין שיעור תוספת שבת, ולדעת הפוסקים דתוספת שבת הוא מדרבנן צ"ל דדרשה זו הוי אסמכתא, ובכ"ז צ"ע שלא הביאו כלל דרשה זו.
ר"ל לא כמו שאר האומות שקורין לכל יום מימי השבוע בשם מיוחד, אלא תקראו לכל אחד ביחס ליום השבת, אחד בשבת, שני בשבת וכו', וממילא מזכירים שבת בקריאת כל יום. ויש שפרשו דהכונה ליחס כל מאורע ליום השבוע, והיינו שבספור דברים יפרשו שזה היה באותו יום מימי השבוע, ולא כמו אחרים שמשמיטים זה ומזכירים רק יום החודש, אבל לא נראה כן, שהרי גם בתורה לא מצינו שתיחס איזה מאורע למנין ימות השבוע אלא רק לימי החודש, כמו בעשתי עשר חודש באחד לחדש וגו' הואיל משה באר וגו' ולא פירש באיזה יום מימי השבוע היה זה, ומפורש אמרו בירושלמי ר"ה פ"א ה"א לא מצינו בכל התורה חשבון לשבוע, וא"כ לא ס"ד שתצוה התורה דבר שהיא עצמה לא נהגה כן. ואמנם אצלנו המנהג ליחס כל דבר לימות השבוע, וכותבין בשטרות וכתובות וגיטין ביום פליני בשבת, וצ"ע מקור מנהג זה.
עיין מש"כ לעיל אות נ"ג בבאור ענין זה.
הבאור לדרשה זו מבואר בסמ"ק סי' ר"פ בזה"ל, מצוה להתענג בשבת דכתיב וקראת לשבת עונג וכן רמזה משה רבינו בתורה, ועשית כל מלאכתך ואיך יכול אדם לעשות כל מלאכתו בשבוע אחד אלא יראה לאדם בכל שבת שכל מלאכותיו עשויות ואין לך עונג גדול מזה, עכ"ל. מבואר דעצה טובה אשמעינן בזה איך לענג את יום השבת, ומסיים במכילתא דבר אחר ועשית כל מלאכתך שבות ממחשבת עבודה, ובא לאסור הרהור בשבת בעניני חול, אבל בגמרא שבת דף קי"ג ב' קיי"ל דרק דבור אסור הרהור מותר [ובפסוק הבא נבאר זה], ולכן השמטנו דרשה זו ממכילתא.
ר"ל דאע"פ שאין לו מלאכה הצריכה לגופה ישתדל להמציא לו מלאכה אף כזו שאינה מוכרחת לו, רק לתכלית שלא ילך בטל ולא יגרום לו מיתה ומסמיך זה על הלשון ועשית כל מלאכתך, ודריש כל מלאכתך, כל מלאכה שהיא, ואפילו בשדות חריבות, והוא ע"ד רמז ואסמכתא, ונראה דכ"ז איירי בעם הארץ שאי אפשר לו לעסוק בתורה אבל החכמים תורתם אומנתם. ובמקום אחר כתבנו דזה טעם המצוה בב"נ ויום ולילה לא ישבותו, דכיון שאסור להם לעסוק בתורה והקב"ה חס על בריותיו לכן צוה עליהם שלא ילכו בטל ולא יגרמו להם מיתה בלא זמנם, והארכנו בענין זה בפ' נח.
דבשם שבת כלול כל המעל"ע, ועיין לפנינו לקמן בפ' תשא בפסוק מחלליה מות יומת, ותכלית האזהרות הוא משום דקיי"ל אין עונשין אלא אם כן מזהירין.
ר"ל מדלא כתיב לא תעָשה, ובאו"ת סי' של"ד סעיף כ"ב כתב הרמ"א בשם המרדכי דדוקא במקום פסידא שרי גרמא, כגון לעשות מחיצה בפני הדליקה וכדומה, ובס' ע"ש הקשה עליו ממש"כ בס"ס רמ"ה דמותר ליתן מים בעששית שמדליקין בה בערב שבת כדי שיגביה השמן, ואף דמתכוין לכבוי משום דהוי רק גרם כבוי ושם איירי שלא במקום פסידא, ובאמת י"ל פשוט דשם איירי בערב שבת, א"כ בשבת אינו עושה מאומה, משא"כ הכא דאיירי בשבת ולכן מותר רק במקום פסידא.
כגון לפתוח מים לגינה בערב שבת אפילו עם חשיכה והם נמשכים והולכים כל השבת, או לתת מוגמר תחת הכלים ומתגמר כל השבת, או לשרות סממנים שישורו כל השבת, ובגמרא שלנו לא הובאה דרשה זו, אבל חדוש דין זה בא ע"פ יסוד דין אחר, שאין אדם מצווה על שביתת כלים, עיין שבת י"ח א' ובאו"ח סי' רנ"ב. ויוצא מן הכלל רק מלאכות כאלו שיש בהם איסור מצד אחר, כגון השמעת קול, כמו ליתן חטים לרחים של מים בערב שבת עם חשיכה מפני שמשמעת קול ויש בזה משום זילותא דשבת שיאמרו רחים של פלוני טוחנים בשבת, ולאיזו פוסקים יש להקל במקום פסידא גם בזה, ומירושלמי שלפנינו סמוכין לדעה זו, שהרי דרשה זו סתם נאמרה, ומכיון שטעם האיסור בהשמעת קול הוא משום זילותא דשבת, לכן בדבר שידוע שדרכו להכין מערב שבת מותר לכו"ע אף שנעשה בשבת ומשמיע קול, וכגון הכנת כלי המורה שעות.
פירש"י והכי קאמר קרא לא תעשה כל מלאכה כמנין כל שם מלאכה שבתורה [עי' בתוי"ט] וכתבו התוס' אף דבריש פ' הזורק גמרינן מלאכות שבת ממלאכות שהיו במשכן, אך התם ילפינן מה הן מלאכות וכאן ילפינן המנין.
לא נתבאר יתרון קלות מלאכות אלו על כמה מלאכות קלות שאסורות, ונראה הכונה שלגבי הידיעה והחכמה שבדברים אלה הוי המלאכה שבהם טפלה, כי תקיעת שופר ענינה ידוע שדורשת רק ידיעה ואינה נקראת מלאכה מפני דהוי כמו דבור שאינו נקרא מעשה, ורדיית הפת צריך רק להתחכם להוציא הפת הנאפה מן התנור שלא תדבק לדופן ולרצפת התנור וגם שלא תשבר ותתכווץ וכדומה, וכמ"ש ביומא ל"ח א' שהביאו אומנים מאלכסנדריא לאפות לחם הפנים ולא היו יודעין לרדות את הלחם מן התנור, אבל מלאכה ממש אין בזה, משום דמעשה אפיית הפת כבר נגמרה כולה ובהוצאתה מן התנור אין כל שלמות בהמלאכה, ודו"ק, וע' מש"כ בפ' אמור בפסוק כל מלאכת עבודה לא תעשו הנוגע לדרשה זו.
ע' מש"כ בבאור דרשה זו לעיל בפ' בשלת בפסוק והכינו את אשר יביאו.
וע' בסוגיא שבת קכ"ב א' ובאו"ח סי' של"ד ושמ"ג.
וע"ל בפ' משפטים, ועיין באו"ח סי' ד"ש פרטי דיני עבד, וכלל הדבר בפרט זה השייך בזמן הזה דכל עבד ואמה מן האומות שקבלו עליהם שבע מצות ב"נ [ובזמנינו ובמדינותינו נחשבות כל האומות כמקבלי שבע מצות] ומשרתים בבית ישראל אסורים לעשות מלאכה בשביל בעליהם רק מלאכות השייכות לעצמן כגון תפירת ותקון בגדיהם וכדומה, ויש עוד פרטי דינים בזה, יעו"ש.
היינו שמנהיגה, דכך משמע ליה איזו היא סתם מלאכה העשויה על ידי אדם ובהמה, זו היא שהבהמה טעונה משא והאדם מנהיגה.
ר"ל דעיקר הלאו דלא תעשה כל מלאכה גמורה שמזהירין אותו למיתת ב"ד, והן המלאכות שהיו במשכן, ומלאכת בהמה היא חרישה וכדומה, וידוע הוא שבעבירה שיש בה מיתת ב"ד אין לוקין עליה, דבתרי עונשין לא ענשינן, וכיון דלאו זה בכלל איירי במלאכה כזו דהיינו במלאכה גמורה, לכן גם במלאכה שאין בה מיתת ב"ד כגון מתמר, מפני שהיא מלאכה שלא היתה במשכן שהרי לא חשיב זה בין אבות מלאכות במשנה דכלל גדול [וסתם מלאכות שבת ילפינן מאלה שהיו במשכן] ג"כ אין לוקין, כיון דבכלל לא איירי לאו זה במלקות, והלשון לאו הניתן לאזהרת מיתת ב"ד הוא לשון קצר, ושיעורו – לאו הניתן למלאכה שיש בה אזהרת מיתת בית דין, כך נראה לי פירוש ענין זה, ופירוש רש"י בזה אינו מספיק, וגם הה"מ ריש פ' כ' משבת שדי בי' נרגא, וגם פירוש הה"מ אינו מרווח, יעו"ש, ולפי מש"כ הענין מבואר.
ועי' באו"ח סי' רס"ו כמה פרטים הנוגעים לדיני מחמר.
דמרבינן מן וכל בהמתך.
ר"ל אף כל מקום שנאמר שור וחמור כגון בפריקה וחסימה, ועוד.
סמיך דאיירי כאן בגר צדק מלשון אשר בשעריך, וענין גר חושב ידוע שהוא עובד אלילים המקבל עליו לפרוש מע"ז ולשמור שבע מצות ב"נ, ועיין יבמות מ"ח ב', ובזה"ז אין גר תושב נוהג דאינו נוהג אלא בזמן שהיובל נוהג עיין ערכין כ"ט א'.
ר"ל ברכו במן שנסתפקו בו במן שירד ביום הששי וקדשו במן בזה גופא שלא ירד המן בו. ומטעם דרשה זו איתא בירושלמי ברכות פ"ב ה"ז שאין אבלות נוהגת בשבת משום דכתיב (משלי י׳:כ״ב) ברכת ה' היא תעשיר ולא יוסיף עצב עמה, ושבת כתיב בה ברכה, וכונו לפסוק זה על כן ברך ה' את יום השבת, והובא זה בתוס' מו"ק כ"ג ב', ולכאורה יש להעיר ל"ל לירושלמי טעם זה ע"פ דרשה רחוקה תיפוק ליה דס"ל לירושלמי גופיה דשבת נקרא יום שמחה וממילא בטלה בו אבלות כמו ביו"ט, שכן אמרו בירושלמי מגילה פ"א ה"ד סעודת פורים שחל בשבת מאחרין אותה עד לאחר השבת משום דבפורים כתיב לעשות אותם ימי משתה ושמחה את ששמחתו תלויה בב"ד [עבור השנה וקדוש החודש] יצא שבת ששמחתו תלויה בידי שמים, כלומר שיום השבת קדוש ועומד מבלי צורך לב"ד לקדשו, וצ"ל דהא גופא דשבת נקרא יום שמחה ילפינן מאותו הפסוק דמשלי הנזכר, ובעיקר פרט הדבר אם שבת מחויב בשמחה בארנו בארוכה בפ' בראשית בפסוק ויברך אלהים את יום השביעי, יעו"ש.
ברמב"ם פ"ו ה"ב מממרים מבואר דענין ההשתוות הוא בגדרי העונש דכמו דמגדף בסקילה כך מקלל אביו ואמו בסקילה, ולפלא שלא ביאר ההשתוות שמחויבים בשניהם אף בחסרון כיס כפי שיובא בדרשה בסמוך נאמר כבד את אביך ואת אמך ונאמר כבד את ה' מהונך, מה להלן בחסרון כיס אף כאן בחסרון כיס.
אבל המורא מוגבל בענינים אחרים לא עומד ולא ישב במקומו ולא סותר ולא מכריע את דבריו ולא יקרא לו בשמו, ומה שהגביל פרטים אלה לכבוד ואלה למורא, י"ל משום דהמורא בכלל הוא חלק אלהי ממעל כדכתיב ויראת מאלהיך, את ה' אלהיך תירא, ולכן יחסו למורא דברים רוחניים ולהכבוד ענינים גשמים.
דריש מהונך כמו מחונך בחלוף ה"א לחי"ת, ממה שחננך ה', לקט שכחה ופאה ותרומות ומעשרות ממה שיש לו ואם לאו אינו מחויב בהם וכן כל המצות, ומה שניחא ליה הלשון מחונך יותר מלשון מהונך אולי הוא משום דלשון הון יונח רק על כסף מזומן ולא כל הני דחשיב, משא"כ בחנית ה' הכל בכלל ורגילים חז"ל לדרוש ה"א לחי"ת מפני שהם ממוצא אחד ומתחלפין, כמו בברכות ל' ב' אל תקרא בהדרת קודש אלא בחרדת קודש, ושם ל"ה א' קודש הלולים דריש קודש חלולים, ובשבת ל"ב ב' אל תקרא בהלה אלא בחלה, ושם נ"ה ב' דריש אותיות המלה פחז כמים בנוטריקון להיפך, זעזעת, הרתעת, פשעת, ושם ק"ה א' דרשו ה"א דהמון גוים חביב בגוים, ובעירובין י"ט א' דרשו גיהנם גי שיורדין לתוכו על עסקי חנם [עריות עיי"ש במהרש"א] והמפרשים לא בארו מאומה אגדה זו, ובפסחים פ"ט א' דריש מהיות משה מחיותיה דשה, ובריש מו"ק ב' א' משקין בית השלחין מפרש בגמרא בית השלחין לישנא דצחותא היא דכתיב ואתה עיף ויגע ומתרגמין ואת משלהי, ופירש"י ה"א מתחלף בחי"ת, ובמנחות נ"ג א' דרשו מצה תהיה – מצה תחיה, ובכריתות י"א א' וממאי דהאי נחרפת לישנא דשנויי היא דכתיב ותשטח עליו הריפות, ובירושלמי שבת פ"ז ה"ב סימן לל"ט מלאכות – אלה הדברים, א' חד, ל' תלתין, ח' תמניא, הא ל"ט, ולא מתמנעין רבנן לדרוש בין ה"א לחי"ת, ובפסיקתא רבתי פ' מ"א דרשו הפסוק דתהלים ע"ג הצמתה כל זונה ממך, כמו כל זונח, ואף הכא כן.
עיין בב"י ליו"ד סי' ר"מ בשם הרמ"ה דהא דמחויב הבן לבטל ממלאכתו עבור כבוד אב הוא רק אם יש לו לבן למיתזן בההוא יומא, אבל בלא"ה אינו מחויב לבטל ממלאכתו ולחזר על הפתחים, עכ"ד. ולכאורה צ"ע מירושלמי שלפנינו דמפורש ההיפך שמחויב אפילו לחזר על הפתחים, ואפשר לומר דס"ל להירושלמי כמ"ד בבבלי מפרנסו משל בן ולכן מחויב אף לחזר על הפתחים, משא"כ אנו קיי"ל דמפרנסו משל אב כמש"כ לעיל אות פ"א, ולכן אינו מחויב בכזה, וצ"ע.
ר"ל מדכתיב סתם כבד ולא פירש איש ש"מ שכולם חייבין, וכן קיי"ל. ועיין בקדושין ל"א ב' מענין זה, ורק אשה נשואה פטורה מפני שמשועבדת לבעלה, ועיין מש"כ לעיל בפ' בא בפסוק למען תהיה תורת ה' בפיך בדרשה מקדושין ל"ה א'.
ענין משדלתו בדברים פירש"י מפתה אותו, ור"ל מקרבתו יותר ומראה לו חבה יתרה, ולהיפך במורא כתיב איש אמו ואביו תיראו מפני שהבן ירא את אביו מאשר מאמו מפני שאינו מצוי אצלו תדיר כמו אצל אמו ולכן הקדים מורא האם. ובמשנה כריתות כ"ח א' איתא האב קודם לאם בכ"מ יכול מפני שכבוד האב קודם ת"ל איש אמו ואביו תיראו מלמד ששניהם שקולים, ופירש הרמב"ם בפ"ו ה"ב מממרים שהקדים אב לאם לכבוד ואם לאב למורא ללמד ששניהם שוין בין למורא בין לכבוד, עכ"ל. ולפי"ז לכאורה אין מוכרחת דרשתו של רבי כאן אחרי דבמכוון הקדים הכתוב פעם אם לאב להורות על ההשתוות, וי"ל דכונת רבי למה סידר הכתוב קדימת אב לאם בכבוד וקדימת אם לאב במורא ולא להיפך.
עיין מש"כ לעיל אות פ"א השייך לדרשה זו. ורש"י בפסוק זה הביא דרשה זו וכתב דברי תורה נוטריקון הם נדרשים מכלל הן לאו ומכלל לאו הן, עכ"ל, ומ"ש נוטריקון הוא זה תמה אני, כי הלא רגילין אנו לפרש נוטריקון ענין הבא בראשי תיבות ובאותיות אחדות וכמשכ"ל בפ' אנכי ה' אלהיך, אבל לא ענין כדרשה זו, וצ"ל דעיקר ענין נוטריקון הוא גלוי ענין הבא מדברים מפורשים קצרים, ולכן כשמתגלה ענין מאותיות אחדות נקרא נוטריקון, וכן כשמתגלה ענין ממאמר אחד כמו הן מכלל לאו ולהיפך הוי ג"כ בכלל נוטריקון, ודו"ק.
לדעת התוס' ב"ב ח' ב' הוי הפי' שאין הב"ד נענשים אם לא כפו על זה אבל הרשות בידם לכוף, ועיין מש"כ לעיל אות פ"א.
עוקב אחר נואף נקרא זה שמרגיל את חבירו לניאוף ומזמין לו זונות, וטעם הדרשה לא תנאף לא תנאיף לא נתבאר, ומהרש"א כתב דדריש מדלא כתיב לא תשכב את אשת רעך כדכתיב גבי עונש ואיש אשר ישכב את אשת רעהו, עכ"ל. ולבד שדבריו דחוקים עוד הם מופלאים, שבאמת כתיב בעונש ואיש אשר ינאף, ונ"ל דמדייק משום דלפי חוקי הלשון היה צ"ל לא תְנָאף, כמו דמצינו הרבה בפסוק, כלם מנאפים (ירמיהו ט׳:א׳), וכלותיכם תנאפנה (הושע ד׳:י״ג), ועם מנאפים חלקך (תהילים נ׳:י״ח), אשה מנאפת (משלי ל׳:כ׳), ולכן דריש דמפרשינן הלשון תנאף בשני המובנים תִנְאף וגם תְנָאף, וזהו המובן שלא ינאף לעצמו וגם לא יגרום לאחרים, וזהו גם טעם דרשה הבאה לא תהא בך נאוף בין ביד בין ברגל, כלומר, שלא תגרום לך נאוף.
עיין מש"כ בדרשה הקודמת וצרף לכאן.
וליכא למימר להיפך דהכא איירי בדיני ממונות, משום דיתר הפרטים שבכאן, לא תרצח לא תנאף איירי בדבר שחייבין עליו מיתת ב"ד, כך כאן, וא"כ ע"כ איירי בגונב נפש דכתיב ביה (פ' משפטים) מות יומת. וע"ע לפנינו בפ' קדושים ובירושלמי סנהדרין פ"ח ה"ג.
ר"ל גם נביא המתנבא לעקור דבר אחד מן התורה הרי הוא בכלל לא תענה ברעך [יתכן ע"פ הדרשה בפסוק דמשלי כ"ז רעך ורע אביך זה הקב"ה] ויצא מן הכלל הזה לדון, שהרי בלאו דלא תענה אינו מתחייב מיתה לפיכך הוציאו הכתוב לדונו במיתה.
באור הענין, כי קיי"ל בעדים שאומרים מעידים אנו באיש פלוני שהוא בן גרושה או בן חלוצה ונמצאו זוממים אין אומרים שיעשו הם בני גרושה ובני חלוצה והיינו שיפסלו זרעם להנשא לכהונה כשאר חלל לקיים כאשר זמם לעשות לאחיו, משום דכתיב ועשיתם לו ודרשינן לו ולא לזרעו והכא יהיה העונש לזרעם, אלא לוקין מלקות ארבעים משום דכתיב (פ' תצא) והיה אם בן הכות הרשע. והנה לכאורה קשה למה לא ילקה שמונים, פעם משום בן הכות הרשע ופעם משום לא תענה, ומשני משום דגזה"כ הוא דזה שאי אתה יכול לקיים בו ועשיתם לו כאשר זמם, כמו באופן המצויר, אז אין לוקין גם על לא תענה, וע"ע בסוגיא דירושלמי כאן ובמפרשים.
עיין מש"כ לעיל בפסוק ז' בדרשה לא תשא את שם ה' אלהיך לשוא פרטי החלוקים שבין שוא לשקר, ובאור ענין בדבור אחד נאמרו עיין מש"כ לעיל בפסוק זכור את יום השבת אות נ"ו וצרף לכאן. ובעל תורה אור שציין הפסוק עד שוא לשמות כ"ג לא כוון יפה, כי באמת מוסב לפ' ואתחנן כפי שהעתקנו.
אבל בדמי משמע להו דמותר, ונ"מ בזה לענין הכופר בפקדון ועדים ראוהו בידו בשעה שכפר והוא רוצה לשלם עבור הפקדון אינו נפסל לשבועה מטעם חשוד אממונא חשוד אשבועתא, משום דאע"פ דעבר על לא תחמוד מכ"מ אינו נפסל בזה כיון דמשמע לאנשי דכשנותנין ממון עבור החפץ הנחמד אין עוברים על לא תחמוד, ועיין בתוס' סנהדרין כ"ה ב' ובסוגיא כאן דאף דהגמרא אמרה הלשון דמשמע לאינשי בכ"ז האמת כן הוא דאין עוברים על לא תחמוד רק כשלוקחים בחזקה בלא דמי, ואף דבאופן כזה עוברים על לא תגזול, נ"מ לעבור בשני לאוין, אבל הרמב"ם פ"א ה"ט מגזילה כתב דאפילו יהיב דמי עובר על לא תחמוד, ועיי"ש עוד.
ומסיים עוד במכילתא, ולומר לך שאם התאוה סופו לחמוד ואם חמד סופו לאנוס ולגזול שנאמר וחמדו שדות וגזלו (מיכה ב'), והבאור הוא, שהתאוה היא בלב והחמדה היא בהשתדלות השגת הדבר וכפי שיתבאר בדרשה הבאה, ולכן אם התאוה בלב עובר על לא תתאוה ואם התעסק להשיג הדבר עובר גם על לא תחמוד, ואם בעל החפץ לא רצה למכור לו ולקחו באונס עובר גם על לא תגזול.
עיין בדרשה הקודמת, ולכאורה י"ל דגם המוכר או הנותן לזה החומד את החפץ עובר על ולפני עור לא תתן מכשול, אחרי דבלא מכירתו ונתינתו לא יעבור החומד על לא תחמוד, אך יש להעיר בזה מסוגיא דערכין כ"ט ב' המוכר את שדהו ביובל אינו מותר לגאול פחות משתי שנים, ודייקו בגמרא אינו גואל לא קתני אלא אינו מותר לגאול דאפילו איסורא נמי איכא, דאפילו קרקושי זוזי נמי אסור, ופירש"י אסור למוכר להראות זוזי ללוקח כדי שייטב בעיניו, ולא מבעי מוכר אלא אפילו לוקח קאי נמי בעשה דבעינן שנים תקנה, יעו"ש, ואי אמרינן דבאופן כזה אסור לצד השני לסייע במעשיו, א"כ הו"ל להגמרא לומר דהלוקח עובר על ולפני עור שמכשיל את המוכר, אך יש לחלק בין התם לדהכא, דהתם יכול המוכר להשיג לוקח אחר ובאופן כזה לא שייך ולפני עור, דאם הוא לא יקנה יקנה אחר, משא"כ הכא שמשתדל לקנות רק מזה שהחפץ אצלו, וכשזה מוכר לו הרי מסייע לו לעבור על לא תחמוד ואיכא ולפני עור, ועדיין צריך זה תלמוד.
שכל הירא מתבייש, ועי' בדרשה הבאה, ובירושלמי קדושין פ"ד ה"א איתא הלשון ג' מתנות טובות נתן הקב"ה לישראל, וסיים באלה המדות, והנוגע מדבר זה לדינא הוא, שמי שיש בו היפך המדות האלה, דהיינו אכזריות או עזות פנים וחציפות ושונא את הבריות ואינו גומל להם חסד חוששין לו ביותר שמא אינו ממשפחת ישראל כשרה, כיון שאין בו סימני אומה זו. וע"פ סימנים אלה דחה דוד המלך את הגבעונים מלהסתפח על קהל ישראל לפי שראה אותם שהעיזו פניהם ולא נתפייסו ולא רחמו על בני שאול ולא גמלו חסד לישראל למחול לבני מלכם תחת שהם עשו עמהם חסד והחיום וכמבואר ענינם בש"א כ"א.
שהרי נתן טעם למעמד הר סיני ובעבור תהיה יראתו על פניכם וכתיב את אשר ישנו פה וגו' ואת אשר איננו פה (פ' נצבים), ומי שאין לו בושת פנים אינו מזרעם, ועיין בדרשה הקודמת.
עיין מש"כ בדרשה הקודמת בטעם דיוק הלשון אתי ודריש אותי ע"ד רמז ע"ש הכתוב בצלם אלהים ברא אותו. ועיין מדינים אלה ביו"ד סי' קמ"א, ומה שנתפשט המנהג עתה לצור תמונת פני אדם הוא ע"פ הרא"ש דלא אסור רק ציור תמונת גוף שלם אבל תמונת הפנים לבד מותר, וגם מעיקר הדין אינו אסור רק צורה בולטת, אבל כנודע חסידים הראשונים בדורות הקודמים לא הניחו לצייר דמות פניהם כלל.
ומסיים במכילתא וכן בדוד הוא אומר כוס ישועות אשא ובשם ה' אקרא, ונראה דסמיך על הפסוק דכתיב מקודם צרה ויגון אמצא, ר"ל אפילו בשעת צרה ויגון אקרא ג"כ בשם ה'. ובר"פ הרואה בברכות נ"ד א' איתא בענין זה כשם שמברכין על הטובה כך מברכין על הרעה, ובערוך ביאר ענין זה כי הרעות שמביא הקב"ה על האדם לטובתו הן שהן כפרות לעונותיו, כאדם שמצער עצמו בהקזת דם אע"פ שרפואתו היא, ועיין באו"ח סי' רכ"ב ס"ג.
רומז לדיינים המתמנים בעזר שוחד לאנשי העיר, ודריש אלוהי על דיינים מלשון ונקרב בעל הבית אל האלהים, עד האלהים יבא דבר שניהם, אלהים לא תקלל (פ' משפטים) דקאי על דיינים, ועיין בדרשה הבאה.
ר"ל היה מיקל בכבודם ומזלזלם, וכמבואר בירושלמי כאן שאין עומדין מלפניו ואין קורין אותו רבי והטלית שעליו כמרדעת של חמור.
עיין מש"כ בדרשה הקודמת דאלוהי שבכאן רומז לדיינים, ולכן המצוה לזלזל בהם משום דהכתוב קראן אלהי כסף ונדמו לעבודת כוכבים שמצוה לזלזל בה, ועיין מענין זה בחו"מ סי' ח'.
היינו הכרובים כדכתיב ועשית שנים כרובים זהב.
מדייק מדכתיבא האזהרה בלשון רבים, ומכאן ראיה למש"כ הב"י ביו"ד סי' קמ"א בשם רבינו אליקום דאין לצייר בביהכ"נ צורות האסורות [ע"ל בפ' זה בדרשה לא תעשון אתי] שלא יהא נראה כמשתחוה להם, יעו"ש, אבל לדעתי צ"ע מר"ה כ"ד ב' דפריך בענין זה ומי חיישינן לחשדא והא ההוא בי כנישתא דשף ויתיב בנהרדעא [עיין במפרשים טרחו הרבה בפירוש דשף ויתיב, ול"נ דהם מלה אחת וצ"ל דשפיתיב, דבאמת מבואר בספרים שכן נקרא חלק עיר בנהרדעא] דהוי בה אנדרטא וכו', ומשני רבים שאני דליכא חשדא, וכ"פ הרא"ש בסתמא דברבים ליכא חשדא, וצ"ע.
לאחר הרגל במוצאי יו"ט מפני שנגעו בהם עמי הארץ ביו"ט.
וכלי אדמה אין מקבל טומאה, ואין הענין שהיה בנוי מאדמה, אלא נקרא מזבח אדמה שיעשנו סמוך לאדמה כפי שיתבאר בסמוך, רק מכיון שכינתה אותו התורה בשם מזבח אדמה דינו ככלי אדמה, ומזבח הזהב אתקש למזבח הנחושת מפני שהכתוב כללן בשם אחד כדמפרש.
זו היא דעת ר' אליעזר, וחכמים ס"ל בטעם הדבר שאין צריכין טבילה לפי שהם מצופין זהב ונחושת וצפויין בטל לגביהון והוו ככלי עץ העשויין לנחת שאין מטמאין, ובכ"ז לפי שאין חולקין החכמים על ר"א בעיקר הדין רק בטעם הדבר לכן לא נמנענו להעתיק דרשה זו, וכ"כ הרמב"ם, וע"ל ס"פ תצוה עוד דרשה בענין זה.
כלומר כל אדמת א"י מכפרת לו כמו אדמת המזבח, והמזבח ידוע הוא שמכפר, כמבואר כ"פ בתורה, ועיין בחא"ג.
מחילות הם מערות וכיפין כמין גלים, ונראה דבהכרח לדרוש כן, דאי אפשר לפרש פשוט שיהא המזבח בנוי מאדמה, דהא כתיב מפורש בפ' תרומה ועשית את המזבח עצי שטים או מזבח נחושת, ועיין בסמוך, ובמל"מ פ"א הי"ג מבית הבחירה הקשה האיך אפשר לומר דאסור לבנות המזבח ע"ג כיפין ומחילות, והא תנן מפורש בפ"ג דפרה הר הבית והעזרה תחתיהם חלול מפני קבר התהום וזה כולל גם מקום המזבח, ועיין מש"כ בזה, ובאמת י"ל פשוט דעיקר קפידת התורה כאן רק שיהיה המזבח דבוק ומחובר לאדמה ולא יהיה קרקעיתו סמוך למחילה וכיפין, אבל מכיון שהוא סמוך ומחובר לאדמה אין קפידא מה שתחתית האדמה יש חלל, וזה פשוט.
והלא אין שוחטין אלא אצלו סמוך לו כפי שיתבאר בדרשה הבאה.
ר"ל כל הקדשים שהיו שם שחוטים במקדש שעדיין לא נזרק דמם, שהרי אין שם מזבח לזרוק עליו, וסמיך זה על הלשון וזבחת עליו את עלתיך וכו', דמשמע תזבח והוא עומד בתקונו ולא פגום.
באור הדבר, כי כלפי דכתיב כאן וזבחת עליו את עלתיך דמשמע על כל המזבח שוחטין את העולה ובר"פ ויקרא כתיב ג"כ בשחיטת עולה ושחט אותו על ירך המזבח, משמע דרק על ירך המזבח שוחטין ולא על כולו, ולכן צריך לפרש וזבחת עליו – על בסמוך, כלומר בצדו דהיינו על ירך, ואף כי אפשר לומר דבאמת מותר לשחוט גם על ירך גם על כולו, ומפרש עליו – על ממש, לכן מביא ראיה מפסוק דפ' ראה דכתיב ועשית עלתיך הבשר והדם על מזבח ה' וגו', ודם זבחיך ישפך על מזבח ה', וכפילת הלשון על מזבח ה' מיותר, ודריש דבא להורות, דרק הבשר והדם דהיינו ההקרבה והזריקה יהיו על המזבח אבל השחיטה לא תהיה על כולו רק על ירכו, ומה דכתיב כאן וזבחת עליו פירושו על בסמוך וכמש"כ.
ר"ל כולו ראוי לשחיטת עולה דקדושת צפון עליו מגזירת הכתוב וכולו ראוי לשלמים שהשלמים כשרים אף בצפון, ולאפוקי מדעת ר' יוסי ב"ר יהודה כאן דסבירא ליה מחצי המזבח ולדרום כדרום ומחציו לצפון כצפון ולא קי"ל כוותיה.
כלשון שהעתקנו כן הוא בע"י, ובגמ' הנוסחא בשנוי לשון קצת, ובאור הכונה הוא ע"ד הלשון למקום שאני אוהב שם רגלי מוליכות אותי, ואמר הקב"ה, אם אתה תבא אל ביתי, דהיינו לבתי כנסות ולבתי מדרשות אז אבא גם אני אל ביתך וברכתיך, ונראה דסמיך לדרוש כן מלשון אבוא אליך, כלומר אני אבא רק אם אתה תהיה שם, והיינו אליך, אבל אם אתה לא תהיה שם אין זה אליך.
והלא אין יחוד שם המפורש רק במקדש לבד.
נראה דמדייק לשון אזכיר שהוא בנין הפעיל והול"ל אשר אזכור, ונ"מ בזה שאין הכהנים הוגים את שם המפורש רק בבית הבחירה ובגבולין מזכירין, ומשמת שמעון הצדיק פסקו הכהנים מלברך בשם המפורש גם במקדש מפני שלא זכו עוד לגלוי שכינה כדאיתא ביומא ל"ט ב'.
בבית הכנסת, ומפרש אשר אזכיר, בכל המקום אשר אתן להזכיר את שמי, דהיינו בבית המיוחד לתפלה, וצ"ל דסמיך אדרשת הבבלי ברכות ו' א' בענין זה בפסוק אלהים נצב בעדת אל (תהלים פ"ב) היכן הוא מצוי בבתי כנסיות ובבתי מדרשות. ומבואר עוד בירושלמי כאן דגם בבהכ"נ גופיה צריך ליחד מקום, וקשה מזה על תר"י בסוגיא דברכות שם שכתבו מפורש לא כן, ועי' באו"ח סי' צ' סי"ט ובס' דברי שלום ואמת חלק או"ח סי' ה'.
פירש"י אזכיר את שמי, אשר יזכר שמי על מצותי ודברי, עכ"ל. ומכאן ראיה דהשמות מפסוקים הבאים בתלמוד לרגל הלמוד מותר להזכירם מפורש, דהא הכא קאי על הלומד ובכ"ז הוא מזכיר את השם. ומה שאמר אפי' אחד, לכאורה אינו מבואר מה הרבותא בזה ומה יגרע אחד משנים. ונראה משום דעיקר קיום הלמוד הוא כשלומדים בחבורה וקבוץ כמ"ש בתענית ז' א' עה"פ (ירמיהו כ״ג:כ״ט) הלוא כה דברי כאש, למה נמשלו דברי תורה לאש, מה אש אינו דולק עץ יחידי אף דברי תורה אינם מתקיימים ביחידות, ועוד שם מאמרים מענין זה, וא"כ הו"א דהלמוד של יחיד אינו חשוב כלל לפני הקב"ה, קמ"ל דאפ"ה שכינה עמו. ועי' מש"כ במעלת הלמוד בחבורה לעיל בפסוק וידבר אלהים את כל הדברים האלה.
אחד כאן ושתי פעמים בפ' תבוא ובנית וגו' מזבח אבנים, אבנים שלמות תבנה.
כנראה מפרש דהלשון ואם מורה על הזמן, ר"ל כשיגיע הזמן שחוב עליך לבנות יהיה דוקא של אבנים. וענין המזבחות בשילה ונוב וגבעון ידוע דשילה נבחרה ע"י יהושע וזקנים וקהל ישראל כמש"כ בס' יהושע (י"ח) ויקהלו כל עדת בני ישראל שילה וישכינו שם את אהל מועד, ונוב וגבעון הוקדשו בזמנים מאוחרים, ויתבאר אי"ה מענין זה לפנינו ר"פ ראה בפסוק כי לא באתם עד עתה אל המנוחה ואל הנחלה, ובית עולמים הוא כנוי לביהמ"ק שבירושלים על שם הכתוב (מ"א ח') מכון לשבתך עולמים.
דליכא למימר דגם זה רשות, דהא בפ' תבוא כתיב בחיוב לבנות מזבח אבנים.
והגר"א הגיה רצה של אדמה עושה, ונראה בטעם הגהה זו, משום דבעלמא מבואר שאין לבנים בכלל אבנים, כמו בתו"כ פ' מצורע וחלצו את האבנים, אבנים ולא לבנים, וכ"מ בפ' י"ב מ"ב דנגעים שאין הלבנים בכלל אבנים, וכן משמע מלשון הפסוק ס"פ נח ותהי להם הלבנה לאבן, וכן קי"ל דעל רצפת לבנים אין איסור משום אבן משכית (עיין לפנינו ס"פ בהר), וא"כ אין סברא כאן לכלול לבנים בשם אבנים, ולכן הגיה רצה של אדמה עושה, ונסמך על הכתוב הקודם מזבח אדמה תעשה, ובזה תתקיים הלשון אם המורה על רשות.
ואע"פ דכתיב בבנין שלמה (מ"א ו') ומקבות והגרזן וגו' לא נשמע בבית בהבנותו מפרש במכילתא דזה היה במלאכות שבפנים הבית אבל במלאכות חוץ היה נשמע.
נראה דמדייק מדלא כתיב לא תבנה בו, והיה במשמע שהפסול נוגע בגוף המזבח, אבל הלשון לא תבנה אתהן משמע דהפסול נוגע רק להאבנים בלבד, והמזבח כשר.
הוא שפוי בברזל, וכמ"ש בב"ב ג' ב' גזית – אבני דמשפי ובא ללמד דדוקא בברזל נקרא גזית, אבל בכלי נחושת או כסף שרי, ועיין ברמב"ם פ"א הי"ג מבית הבחירה המזבח אין עושין אותו אלא בנין אבנים גזית, והלשון אלא הוא ט"ס ומיותר. וברמב"ם כ"י שהיה ת"י השר הרר"י אברבנל הלשון: "אלא בנין אבנים זה שנאמר" וכ"ה בדפוס קושט' וכ"ה בכ"מ ונכון הוא.
כתב הרוקח סי' של"ב דמהאי טעמא יש לכסות הסכין אשר על השלחן בשעת ברכת המזון, משום דשלחן כמזבח כדאיתא בחגיגה כ"ז א', והמג"א בס"ס ק"פ כתב דבשבת א"צ לכסות משום דאין בנין בהמ"ק בשבת, והעיר בס' רה"ז, דא"כ גם בלילה א"צ שאין בנין בהמ"ק בלילה, ויש להעיר עוד לפי"ז למה דוקא בשעת ברהמ"ז, אבל זה צ"ע בגוף הדמיון משלחן למזבח לענין זה, דא"כ לא יעלו על השלחן גם שאור ודבש כמו על המזבח, אלא ודאי ענין השינוי הוא רק לרמז בעלמא דכמו דבזמן המקדש היה המזבח מכפר ע"י שהקרבן הוא ענין הודאה לה', ומצינו במזבח לשון אכילה, כמו ותאכל על המזבח (פ' שמיני). [וזהו משום דעל בטול הדבר ממציאותו יונח לשון אכילה מפני שגוף המאכל הולך לכליון], כך כשהצדיקים אוכלים לשם ה' לחזק כחותם לעבודתו יתברך ומודים לה' באכילתן הם ג"כ מכפרים, אבל לא שייך לצרף פרטי דיני המזבח לשלחן האכילה, ודו"ק.
דהגלוח בכלל הוא ענין בזיון, ואע"פ דכתיב וגלח הנזיר פתח אה"מ (פ' נשא) הפי' הוא שיגלח על הבאת שלמים הבאים פתח אה"מ, ופתח אה"מ הוא כנוי לשלמים, מפני שזולת שלמים אין קרבן קרב פתח אה"מ, ועיין לפנינו בפ' נשא.
ולדעת חד מ"ד צריך להשוות הרגלים כמלאכים דכתיב בהו (יחזקאל א') ורגליהם רגל ישרה. והמשמעות שיראו הרגלים כרגל אחת, ובבבלי ברכות י' ב' הובא רק הדעה כמלאכים, והטור באו"ח סי' צ"ה הביא זה הירושלמי, והב"י כתב שם דקיי"ל כבבלי נגד הירושלמי, אבל הן בסי' צ"ח פסק הטור מפורש דצריך להשוות ככהנים, ובאמת כן מסתבר, אחרי דתפלה במקום קרבן היא, א"כ צריך לנהוג בזה דוגמת הנהוג בקרבן, וכמו דקיי"ל בכמה דברים בתפלה דוגמת הקרבן, כמו שאסור לחשוב מחשבה אחרת בתפלה כמו בקרבן, וכן מעומד דומיא דעבודה וקביעות מקום כמו הקרבנות שכל אחד קבוע מקומו לשחיטה ומתן דמים ושלא יחוץ דבר בינו לבין הקיר דומיא דקרבן שהחציצה פוסלת בינו לכלי, וכן צריך מלבושים נאים לתפלה כמו בגדי כהונה [עיין שבת קי"ד א'], והכי נמי לענין השתוות הרגלים ראוי להשוות כמו הכהנים במזבח.
ר"ל כיון דבהכרח לעלות על המזבח ולירד ממנו שהרי היה גבוה מן הארץ ומעלות אסור לעשות בו משום ולא תעלה במעלות, וא"כ בהכרח לעשות כבש שהוא כמו תל ומתמעט ויורד מראש המזבח עד הארץ, ובדרומו של המזבח היה.
הוא ס"ל "הלשון אשר לא תגלה ערותך עליו אינו כפשוטו, יען דזה דבר שאי אפשר, כיון שהיו לבושים מכנסים וא"כ היו מכוסים, אלא דרך מליצי הוא שלא לפסוע פסיעה גסה במקום שפוע למעלה ואשמעינן טעם הגנות מפסיעה גסה כזו מפני שעל ידה אפשר להתגלות ערוה, ואע"פ דבנדון זה לא שייך זה אעפ"כ מגונה הוא משום דמציאות אפשרי הוא בכזה, היינו במקום המשופע למעלה וכשאין הולכים מכוסים יפה, ועיין בדרשה הבאה.
עיין מש"כ בדרשה הקודמת, והוא משום דההליכה בהיכל ובקה"ק לא היתה כזו כמו על המזבח ולכן אין חשש שתתגלה הערוה ע"י כסיעה גסה וכמש"כ באות הקודם, ולכן מותר בהם לפסוע פסיעה גסה.
ענין המתינות הוא העיון יפה בדין קודם שנפסק. וטעם הדרשה פירש"י דמפרש ולא תעלה במעלות בחזקה ובמהירות, עכ"ל. ולולא דבריו נראה לפרש משום דמי שאינו מתון בדין לעיין ולסבור סימן הוא ליהירות וגסות הרות שסומך על עצמו ודעתו במושכל ראשון יותר מדאי ואינו חושש שמא טועה הוא, וזה מרומז בלשון ולא תעלה במעלות – במעלות הרוח, ומייחס זה לדינים בסמיכות לפ' משפטים, ואפשר לכוין זה בלשון רש"י.
כונת הראיה, דאפילו אם אתה דיין ושופט לא יתגאה לבך בכך. וענין הפסיעות פירש"י כשהיה המתורגמן דורש היה הצבור יושב לארץ והמפסיע ביניהן לילך לישב במקומו נראה כפוסע על ראשן, עכ"ל. אבל לפי"ז לענ"ד צ"ע קצת הלשון מניין לדיין דמה תלי ענין זה דוקא בדיין, וגם הראיה מסמיכות ואלה המשפטים אינו מדוקדק קצת לפי"ז, ולולא פירושו י"ל הפי' פשוט, שלא יהא הרב או הדיין מביט בשאט נפש וקלות הרוח על המון העם כמו שאינם נחשבים כלל בעיניו ומבטלם בלבו שלא יוקירם ויכבדם, וכל זה כולל בלשון המליצה פוסע על ראשי עם קודש, וע' יבמות ק"ה ב' ובתוס'.
ר"ל דבכלל דיני ממונות גם גזילות וחבלות ולמה חלקתן המשנה לשנים, וכן הקשו בבבלי ריש סנהדרין ונוסחת הירושלמי שלפנינו משובשת קצת והעתקנוה בתקון.
ר"ל דהתנא סידר הענינים כסדר הפרשה, דמקודם כתיב דיני ממונות כי תקנה עבד עברי והדר עניני גזילות וחבלות, והש"ס שלנו תירץ קושיא זו באופן אחר, וי"ל דלא ניחא ליה בתירוץ הירושלמי, משום דעכ"פ קשה חלוקת הענינים, דאין ראיה מסדר הפרשה שבתורה דאי אפשר להוציא כל הענינים כאחד אבל עכ"פ כלולים כולם בשם דיני ממונות.
והוא בלשכת הגזית קרוב אל המזבח, והיינו ב"ד של שבעים ואחד, כמבואר בסנהדרין פ"ח ב', ועיי"ש במשנה פ"ו ב'. ונראה בטעם סמיכות הסנהדרין אצל המזבח, ע"פ הפסוק במשלי כ"א, עושה צדקה ומשפט נבחר לה' מזבח, ובא מקום זה להורות ולרמז על מעלת הוראת דין אמת, עד שהיא גדולה גם ממעלת הקרבנות, וע"פ זה יצויר היטב טעם הדמיון שאמרו בפ"ק דסנהדרין ז' ב', כל המעמיד דיין שאינו הגון כאילו נטע אשירה אצל המזבח, והיינו משום דמקום הסנהדרין הוי אצל המזבח, וע"ע בתוס' ע"ז ח' ב' ד"ה מלמד ולפנינו לקמן בפסוק י"ד בדרשה מעם מזבחי.
ענין מראה הפנים הוא לתת טעם בדבריו ולהסביר לו טעם הענין ולא יאמר כהלכה פסוקה כך שמעתי והטעם הבן מעצמך, וכלשון זה איתא בחגיגה י"ג ב' שהיה אומר על טמא טהור ומראה פנים, וטעם הדיוק מלשון אשר תשים לפניהם, ודריש שישים הדבר לפני התלמיד כשלחן ערוך בכל, ובמכילתא הלשון ערכם לפניהם כשלחן ערוך, וע' ביו"ד סי' רמ"ו ס"י.
ר"ל לכל עניני דיני ממונות כמו לענין נזקין וטוען ונטען ושארי הענינים שבפרשה, ועיין מש"כ לקמן בפסוק שבועת ה' תהיה בין שניהם (כ"ב י'). ועיין בב"ק ט"ו א' הקשו בתוס' איך דרשו כאן מלפניהם לרבות אשה הא הפסוק לא איירי בנדונין אלא בדיינים ודרשינן לפניהם ולא לפני הדיוטות [בדרשה הבאה] ואשה פסולה לדון, יעו"ש מש"כ בזה. ולי נראה בכונת הדרשה שלפנינו דלא מהמלה לפניהם דריש להשוות דיני אשה לאיש, אלא מכלל ענין הפרשה, ור"ל מדחזינן בהמשך פרשה זו שווי דינין של איש ואשה כמש"כ וכי יגח שור את איש או את אשה, ועוד כהנה, א"כ ממילא מבואר שהשוו לכל דיני הפרשה, ותפסה הגמרא את הפסוק ואלה המשפטים רק להיותו ראשית הפרשה, ולא קשה לפי"ז מ"ש ריה"ג כאן בגמרא והמית איש או אשה השוה הכתוב אשה לאיש לכל מיתות שבתורה דלפי שכתבנו הוי דרשה זו לכאורה היינו דרשה דבי ר' אליעזר שלפנינו, משום די"ל דר"א לדיני ממונות, וריה"ג מוסיף גם לדיני נפשות, וכעין הצריכותא שבגמרא בב"ק שם, יעו"ש ואין להאריך.
עיין מזה בחו"מ סי' כ"ו, ונראה הרבותא בזה ע"פ מ"ד בגיטין מ"ה ב' דעובד אלילים פסול לכתוב תפלין משום דכתיב וקשרתם וכתבתם כל שישנו בקשירה ישנו בכתיבה וכל שאינו בקשירה אינו בכתיבה מבואר מזה שאם הוה העובד אלילים במצות קשירה היה כשר לכתוב תפלין גם לישראל, והנה ידוע הוא דבני נח מצווין על הדינין כמבואר בסנהדרין נ"ו ב' [ולפנינו בפ' בראשית בפסוק ויצו ה' על האדם] והו"א כיון דהוא מצווה על הדינין כשר גם לדון לישראל קמ"ל לפניהם ולא לפני עובדי אלילים, וטעם הדבר מבואר בפירש"י בפסוק זה.
דריש תשים מלשון סימה ואוצר, ור"ל לפעמים צריך אתה להסתיר אותן כאוצר ולא לגלות אותן רק לפני אנשים מהוגנים היודעים לערך ולהוקיר ערכן, וכפי הנראה דריש המלה תשים מלשון סימה, אבל בסמ"ג עשין י"ב גריס מה הפנימה הזאת, וכנראה דריש המלה לפניהם בהפוך האותיות לאחור, והוא רמז בעלמא.
דריש תשים לפניהם שיהיו הדברים ערוכים לפניהם כדבר העומד ערוך ומסודר, ותגיע שימה זו עד מדרגת הדעת שהדעה היא היותר גדולה בהשגת דבר רוחני, וכמ"ש בברכות ח' א' דעה קנית הכל קנית, וז"ש כענין שנאמר אתה הראת לדעת, ודרשה זו היא מעין הדרשה דלעיל מעירובין נ"ד ב'.
מוכר עצמו הוא מחמת עניות כהוראת הלשון וכי ימוך אחיך ונמכר, והנמכר בב"ד הוא זה שגנב ואין לו במה לשלם הקרן מוכרין אותו ובכסף השכירות משלמין מה שחייב וכפי שיתבאר לקמן בפרשה אם אין לו ונמכר בגנבתו. והחלוקים שבין מוכר עצמו למכרוהו ב"ד הם דמוכר עצמו אינו נרצע ואין רבו מוסר לו שפחה כנענית ונמכר אפילו לעובד כוכבים ואפילו יתר על שש שנים ואין מעניקין לו בצאתו, ויתבארו אם ירצה השם פרטי דינים אלה לפנינו בפרשה זו ובפרשת בהר ובפרשת ראה.
ובתו"כ פ' בהר מסיים הא כיצד אתה נוהג בו באחוה והוא נוהג בו בעצמו בעבדותו, וע' מש"כ בזה בפ' בהר שם.
עבד של עברי אפי' עבד כנעני במשמע, ושם הוי שם העברי מיותר אחרי דכתיב אחיך, אלא שבא לגז"ש להורות דעבד עברי שבכאן הוא ג"כ עבד שהוא עברי.
ר"ל כי תרצה לקנות עבד תקנה עברי, ויתכן דדייק מדלא כתיב כי תקנה עברי, וצ"ל דמה דכתיב בפ' בהר ועבדך ואמתך וגו' מאת הגוים וגו' איירי כשאינו מוצא עברי, או דשם איירי בעבודת פרך, יעו"ש. ועיין ברמב"ם פ"ט הי"ז ממתנ"ע צוו חכמים שיהיו עניים יתומים במקום העבדים, וע' בכ"מ שם ולפלא שלא העיר מאומה מדרשה זו.
הנה פשוט דלשין אחד דריש רבוי ומאחד מיעוט, ומשמע ליה דהלשון שש שנים יעבוד בא לרמז על צמצום המספר דדוקא הוא, והיינו דבכל אופן ישלים מספר שש שנות עבודה ואפילו אם הפסיק באמצע, משום דאל"ה הול"ל ועבד שש שנים וכמש"כ בפ' ראה ועבדך שש שנים, אמנם כנגד זה מורה הלשון ובשביעית יצא שבהחלט יצא בשביעית ואפילו בהפסיק באמצע, ולכן דריש מצמצום הלשון שש שנים דאם ברח באמצע שמחויב להשלים, ובהחלט היציאה בשנת השבע מרבה שאם חלה באמצע ג"כ יצא בתוך השבע, ומה דמרבה בורח להשלמה וחולה ליציאה פשוט הוא משום דזה אשם בדבר וזה לא אשם. ובירושלמי קדושין פ"א ה"ב איתא בזה הלשון, מרבה אני את זה [הבורח] שהוא ברשותו וממעט אני את זה [החולה] שאינו ברשותו. ונראה הפי' שהבורח הפסיק ברשותו וברצונו, משא"כ החולה, ואמנם מתבאר עוד בגמרא דאם חלה ארבע שנים חייב להשלים כל ימי החולי, משום דכיון דהפסיק רוב שנות העבודה הוי כחלה כל שש ולכן חייב להשלים, יעו"ש וברמב"ם פ"ב ה"ד מעבדים.
באור הענין, דבפרשת ראה (ט"ו י"ב) מבואר מעוט העבודה ליורשים דכתיב שם ועבדך שש שנים, ודרשינן ועבדך ולא לבן וכאן מורה הלשון על רבוי העבודה ליורשים, דכן משמע הלשון שש שנים יעבוד, בכל אופן יעבוד זה הזמן אף כשמתו הבעלים, ולכן תפסינן הממוצע בין הני שני ערכי היורשים לומר דכאן מרבה העבודה לבן, ובפ' ראה ממעט העבודה לבת ולשאר יורשים [אם אין לו בן], וטעם רבוי בן ומיעוט שאר יורשים פשוט הוא משום דהבן קרוב לאב יותר משאר יורשים, ועיין בסוגיא.
ר"ל דחשבינן למספר השנים אותו יום ואותה שעה לשנה הבאה משעה שהתחיל לעבוד ולא אזלינן בתר מנין עולם דכי מטי תשרי תחשב ליה שנה.
כגון נמכר בניסן וכשיגיע תשרי של שביעית עברו שש למנין עולם והוא יעבוד עד ניסן, ונראה דמדייק מדלא כתיב ובשנה השביעית דהוי משמע שנה של עולם, אבל לשון ובשביעית משמע שנה שביעית שלו, ומדרך חז"ל בהמלים הבאית בטעם מפסיק לדרשם לפניהן ולאחריהן, כמו בב"מ קי"ג ב' בחוץ תעמוד והאיש אשר אתה נושה בו, דרשו בחוץ תעמוד והאיש, ובמנחות נ"ה א' לא תאפה חמץ חלקם נתתי אותה מאשי, דרשו לא תאפה חמץ חלקם, ובמכות כ"ב דרשו הפסוק ארבעים יכנו גם לסוף פסוק הקודם לו, וכ"כ תוס' בחולין ס' ב' בפסוק דיהושע י"ג, וה"נ כן.
ונ"מ בזה בשנת העבור אם כלה שנתו בסוף אדר ראשון, אם נאמר עד סוף שש יוצא מיד שהרי כלו שש שנים, אבל עכשיו שיוצא בתחלת שבע אינו יוצא עד סוף אדר שני, דאע"פ דאדר שני נוסף הוא מכל מקום שנה אינה מתחלת עד ר"ח ניסן, כ"כ בשירי קרבן ועיי"ש עוד.
וזה איירי בעבד שמכרוהו ב"ד מחמת גניבה וכמבואר לעיל ריש פסוק זה, אבל המוכר עצמו שנמכר גם ליתר משש יוצא לסוף זמן מכירתו, ואם פגע בו יובל אפי' אחר שנה אחת יוצא וכדכתיב בפ' בהר עד שנת היובל יעבוד עמך, ויתבאר שם אי"ה.
ר"ל דלא נימא דהשמיטה מוציאה את העבדים כמו היובל, כך פרשו קצת מפרשים, אבל יש מפרשים דשביעית זו אינה קאי אשנת השמטה רק משמיענו שלפעמים עובד גם בשביעית כגון אם נמכר בניסן שכלו שש שנים בתשרי והוא עובד עד ניסן הרי עובד בשביעית, ומכוונת דרשה זו אל דרשת הבבלי בערכין י"ח ב' שהובא לפנינו לעיל שש שנים שבעבד עברי מעל"ע, יעיי"ש, אבל מרהיטת לשון הירושלמי משמע דקאי אשנת השמיטה דפריך על זה למה לי לאשמעינן דבשביעית קאי אשנת השבע ולא אשמיטה תיפוק ליה דא"כ מה היובל בא ומוציא, ר"ל דמכיון שכבר יצא בשנת מ"ט שהיא שמיטה מה שוב היובל מוציא, הרי משמע דמפרש ענין דרשה זו אשנת השמיטה, וצ"ע.
דאי לא הוי אשמעינן זה הו"א דצריך גט שחרור מדכתיב ביה (פ' ראה) וכי תשלחנו מעמך, ומצינו לשון שילוח דהוי בגט כמו באשה ושלחה מביתו, אך אינו מבואר מ"ש א"צ ליתן לו מעות, על איזו מעות מכוין, ונראה עפ"י מש"כ הרמב"ם פ"ב הי"ב מעבדים [והיא הדרשה שאח"ז] שאפי' חלה והוציא רבו עליו הוצאות הרבה אינו חייב ליתן לו כלום דכתיב יצא לחפשי חנם, עכ"ל, ולא נתבאר מקור הדברים, ונראה שפי' כן דברי המכילתא שלפנינו א"צ ליתן לו מעות, דלולא כן אין באור לאלה הדברים, כמש"כ.
עי' מש"כ באות הקודם.
על ידי הפלת שן ועין, אלא אם הפיל לו את שנו או סימא לו את עינו משלם לו כדין החובל בחבירו, ומפרש בגפו מלשון בגופו, ועי' ברמב"ם פ"ד ה"ו מעבדים הביא דין זה, וכתב עליו הכ"מ וז"ל, אע"פ שלא מצאתי כן מפורש [שאין עבד עברי יוצא בשן ועין] אפשר ללמדו מדאתקש עברי לעבריה וכו' עכ"ל. ודבר פלא הוא שדרשה מפורשת היא בגמ' לענין עבד כמבואר לפנינו, וגם מש"כ עפ"י סברת עצמו אפשר ללמדו וכו', הנה גם למוד זה מבואר בסוגיא כאן דילפינן זה גם מן לא תצא כצאת העבדים, והיינו דאמה עבריה אינה יוצאה בשן ועין כעבד כנעני, והבאור הוא ע"פ מ"ש במכילתא דמדכתיב בפ' ראה כי ימכר לך אחיך העברי או העבריה, מקשינן עברי לעבריה מה עבריה אינה יוצאה בראשי אברים, אף עבד עברי אינו יוצא בראשי אברים, וצ"ע.
צ"ע היאך הוי ס"ד דמיירי באשה כנענית דאסורה לישראל כמו שתרגם אונקלוס הפסוק דפ' תצא לא יהיה קדש מבני ישראל לא יסוב בר ישראל שפחה, ואולי יהיה מכאן ראיה לשיטת הרמב"ם בפ"א מאישות ובפי"ב מאיסורי ביאה דמן התורה אין מלקות בנשואי שפחה לישראל, וס"ל דהפסוק לא יהיה קדש הוא אזהרה לפנוי ופנויה דרך זנות, ורבים מהראשונים חולקים עליו בזה, וצ"ע.
ועיין ברש"י בפסוק זה הביא דרשה זו וכתב מכאן שרבו חייב במזונות אשתו ובניו, עכ"ל. וצ"ל דבניו אגב רהיטא נקטיה משום דבאמת לבנים ילפינן מפסוק דפ' בהר ויצא מעמך הוא ובניו, ועי' בנמוקי רמב"ן ולפנינו בפ' בהר שם.
ועיין בנמוקי רמב"ן בפסוק זה הביא עוד דרשות ממכילתא דר' שמעון דאפי' נשא אשה אחר המכירה מדעת האדון ג"כ חייב במזונותיה, וגם מעשה ידיה שייך לבעלה ולא להאדון, ופי' הרמב"ן דר"ל שיכולה לומר איני ניזונית ואיני עושה, אבל כשהיא ניזונית מהאדון מעשה ידיה להאדון, אבל הרמב"ם בפ"ג ה"ג מעבדים תפס הדרשה כפשטה דלעולם מעשה ידיה לבעלה, יעוי"ש, ועי' בסמוך. ועוד דרשו במכילתא דר"ש הנ"ל, אשתו עמו, לומר שלא תפרשנ' מאשתו ובניו שאינו מחויב להיות רק עם השפחה שמסר לו אלא הדבר ברשות העבד. וכל אלה הדברים הם ממדות החמלה והרחמים שקבע הקב"ה לזכות הנמכר והמשועבד שדעתו שפלה ונמוכה, ולפי טעם זה משמע קצת כדעת הרמב"ם בענין מעשה ידיה דלעולם שייכים לבעלה אפי' כשניזונית מהאדון, כמש"כ.
יליף מן אם דאם בגפו מה זה רשות אף אם דאם אדוניו רשות.
ר"ל דלמוכר עצמו אין רבו מוסר לו שפחה כנענית, ואע"פ דכפי דמשמע הוי זה מגזה"כ, בכ"ז י"ל בטעם הדבר משום דכיון דהוא מוכר עצמו בודאי אין מוכר עצמו ע"מ שתולדותיו יהיו להאדון.
דכיון דמסירה זו זכות הוא שזכתה תורה להאדון, לכן ממילא יכול לעשות כן אפי' בע"כ של עבד.
הרבותא בזה אליבא דר' עקיבא בכריתות י"א א' דהבא על שפחה כנענית המיוחדת לעבד עברי, אין חייב באשם, והו"א שהיא מופקרת לכל, קמ"ל דצריך שתהא מיוחדת לו.
דהישראלית אין להאדון של בעלה העבד כל זכות בה ובבניה.
ר"ל והולד מתיחס אחריה. ועיין בבאור דבר זה בסמוך אות מ'.
עיין מש"כ בסמוך אות מ' בטעם הדבר שהולד מתיחס אחריה משום דאין קדושין תופסין לאמו בו, יעוי"ש, ולכן אין זה בכלל ערות בת אשת אביך, משום דאין אישות לאביך בה, ר"ל משום דאין קדושין תופסין לו בה, וע"ע מש"כ באות הנ"ל.
אם יש לה זרע לבת כהן מישראל כשר שהוא עבד ומת בעלה ישראל ונשאר זה לא אמרינן הרי זרע יש לה מישראל ולא תשוב לתרומת אביה, משום דעבד ודאי לאו זרע הוא, ומשכחת לה ישראל שהוא עבד כגון בת ישראל לכהן או בת כהן לישראל וילדה ממנו בן וזה הבן בא על השפחה והוליד ממנה בן הרי זה עבד, משום דולד שפחה כמותה. ובעיקר טעם הדרשה האשה וילדיה עיין מש"כ באות הבא.
ולא יצא עם אביו, והיינו מפני שמתיחס אחריה, וכמה דינים מסתעפים מפרט זה וכפי שבאו ויבאו לפנינו, ומדייק משום דאם היו הבנים מתיחסים אחר אביהם לא היו שייכים כלל להאדון.
והולד מתיחס אחריה, ועיין בבאור דבר באות הקודם, והלשון ממזר שנשא שפחה אף שמורה רק בדיעבד לאו דוקא הוא אלא אפי' לכתחלה יכול לישא כדי ליטהר.
דבעלמא היכא דכתיב בן ובת ממעטין טומטום ואנדרוגינוס, אבל בשם ילדים כלולים גם הם, שהרי גם הם נולדים.
כפי שיתפרש בדרשות הבאות, אחת בתחלת שש דכתיב יאמר העבד עד שיאמר כשהוא עבד ואחת בסוף שש דכתיב לא אצא חפשי בשעה שהוא נכון לצאת, ואמנם אמירה זו דסוף שש בעינן שישאר מן היום שוה פרוטה מדמי מכירתו אבל אם נשאר פחות משו"פ הוי כאומר לאחר שש, וברש"י בסוגיא כאן ובירושלמי קדושין פ"א סוף הל' ב' וברמב"ם ומל"מ פ"ג ה"י מעבדים גירסות ופירושים שונים בענין זה, והענין מבואר.
דהמלה העבד מיותרת, ובא למעט שאין האמה העבריה נרצעת, ובתוס' סוטה כ"ג ב' הקשו ל"ל קרא דאין האשה נרצעת תיפוק ליה דכיון דקי"ל שאין נרצע אלא זה הנמכר בב"ד ולא המוכר עצמו, כפי שיתבאר לפנינו בסמיך, וכיון דקי"ל שאין אשה נמכרת ממילא אינה נרצעת, ותירצו דכיון דנמכרת ע"י אביה הו"א דמכירת האב תהא כמכירת ב"ד, עכ"ל. והנה בתירוצם זה יש להעיר שאין הענינים דומים זל"ז לפי הסברא שנבאר בסמוך אות מ"ו בטעם הדבר שמוכר עצמו אינו נרצע, ולבד זה תמיהני טובא שלא העירו ממ"ש במכילתא פסוק ז' דלכן אין האשה נמכרת מפני שאינה נרצעת.
עיין מש"כ לעיל אות מ"ג.
עיין מש"כ לעיל אות מ"ג.
דכאן איירי במכרוהו ב"ד כמש"כ בתחלת פסוק ב', ואלהים משמעו דיינים כפי שיתבאר לקמן בפרשה בפסוק ונקרב בעל הבית אל האלהים.
ר"ל עקורה ממקום חיבורה ועמידתה ומונחת לארץ.
עיין מש"כ בדרשה הקודמת, ונראה דהלשון ואמרתי כי לי בני ישראל עבדים אינו מוסב להפסוק דפ' בהר, כי זה הפסוק נאמר זמן רב אחר יציאת מצרים, אלא מוסב אמאמר הקב"ה ענין זה בכלל שלא ישתעבדו עוד ישראל לפרעה רק לו לעצמו, וכללה הגמרא רעיון הזה בלשון התורה כי לי בני ישראל עבדים, ודו"ק.
ברמב"ם פ"ג ה"ב מעבדים לא כתב מפורש כלשון המשנה נקנה ברציעה כמו שכתב בפסוק הקודם שנקנה בכסף אלא כתב שאם עבד שש ולא רצה לצאת הרי זה נרצע ועובד עד היובל וכו', ונראה דשינה מלשון המשנה דלא ליהוי במשמע שצריך לעשות בו קנין ממש בזה, יען כי באמת עבודתו זו שלאחר הרציעה היא רק המשך עבודה מתחילת מכירתו, כמשמעות הלשון ואם אמר יאמר העבד וגו', וענין הרציעה הוא מטעם אחר, כמבואר בדרשות הבאות, שהוא ענין עונש על השתעבדותו מעצמו לעולם, ודו"ק.
מדייק יתור הלשון אדוניו, אחרי דעלי' קאי, וכהאי גונא דרשו גבי חליצה ביבמות ק"א ב' דכתיב וקראו לו הן ולא שלוחיהן, ובסוטה מ"ה א' ויצאו הן ולא שלוחיהן, ובמנחות צ"ג ב' וסמך ידו ולא יד שלוחו, וע' בתוס' יבמות שם.
עיין מש"כ לעיל בפסוק הקודם אות מ"ו בטעם הדבר שאין מוכר עצמו נרצע.
ובמצורע כתיב מפורש אזן ימנית, וע' מנחות י' א'.
כבר בא דין זה בפסוק הקודם בדרשה דלעיל ואם אמר יאמר העבד – העבד ולא אמה, ודרשה זו שלפנינו אצטריכא למאן דדריש העבד לענין אחר עד שיאמר כשהוא עבד דהיינו בתחלת שש, כמבואר בפסוק הקודם.
עיין מש"כ בדרשה הקודמת מה שנוגע לדרשה זו, וצ"ל או דר' יוחנן בן זכאי היה דורש בשני אופנים כלשון דרשה הקודמת ודרשה זו, או דמעיקרא דרש כן ושוב דרש בנוסחא אחרת, ואולי חזר מלשון דרשתו הקודמת ע"פ מש"כ באות הקודם משום דהלשון כי לי בני ישראל עבדים לא שמעו כלל על הר סיני אלא למשה נאמר ומשה אמרו לישראל משא"כ הלשון לא יהיה לך אלהים אחרים שמעו מפי הגבורה כל ישראל כמבואר במכות כ"ד א'.
לאפוקי מדעת ר' יוסי דאפילו בקוץ ובכל דבר של עץ שרי לרצוע, ונתפרש טעמייהו בגמרא, ולפנינו יתבאר אי"ה ענין זה בפ' ראה בפסוק ולקחת את המרצע, כי שם מקומו, וקיי"ל כרבי.
פירש"י ברתי' מגרעא ונפקא שיכולה לגרע פדיונה ולצאת באמצע הזמן, ולפי פירוש זה קשה קצת הלשון דמוספא ואזלא שאינו ההיפך מן מגרעא ונפקא, ולולא דבריו היה אפשר לומר דהפי' מגרעא ונפקא דזמן עבודתה מאליו הולך ופוחת, משא"כ הלואה ברבית, עם כל המשך הזמן סכום ההלואה הולך ומוסיף, שהרבית נתוספת על הקרן ומעת לעת מתרבה החוב, והוי לפי זה שני הענינים ממש שני הפכים.
י"ל הטעם בזה ע"פ המבואר בדרשה בסמוך דמשום דיש זכות לאב בהפרת נדריה ובמעשה ידיה לכן יש לו גם זכות במכירתה, וכיון דלאשה אין זכות בבתה בענינים אלה לכן אין לה גם זכות למכרה, ועיין מש"כ סברא זו בדרשה בסמוך בטעם הדבר שאין אדם יכול למכור את בנו.
יתכן דמדייק מדלא כתיב וכי תקנה אמה כמו דכתיב כי תקנה עבד, אלא דכיון דאין אשה מוכרת עצמה תלה הכתוב עיקר הפעולה באב.
מכורה כבר בקטנותה יוצאה עכשיו בסימני נערות כפי שיתבאר להלן ויצאה חנם אלו ימי נערות.
הטעם בזה י"ל דלא דמי לבתו משום דיש לו בה זכות בהפרת נדריה ובמעשה ידיה לכן יש לו גם זכות במכירתה דאתקשו להדדי כמבואר בסמוך. משא"כ בבן דאין לו בו זכות בכל הני, ועיין מש"כ לעיל אות ס"ב.
ובגמרא שקיל וטרי ואימא הני מילי קטנה דמצי מזבין לה אבל נערה דלא מצי מזבין לה מעשה ידיה דידה הוו, ומשני קטנה לא צריכא קרא השתא זבוני מזבין לה מעשה ידיה מבעי אלא כי אצטריך קרא לנערה, ועיקר הילפותא ממה דכתיב לאמה דמיותר הוא דהא איירי בפרשת עבדים, וגם סתם מכירת איש הוא לעבדות וכמש"כ בפ' בהר וכי ימוך אחיך עמו ונמכר לך ולא סיים לעבדות משום דממילא מובן, ולכן דריש דלאמה בא להקיש בת לאמה כדמפרש, ולפי"ז ניחא מה שאמר כי אצטריך קרא לנערה אע"פ דעיקר הענין בהכרח בקטנה איירי כיון דנערה לא מצי מזבין לה כמבואר בדרשה דלעיל, אך משום דכיון דהאי לאמה בא להקישא אמרינן דבא להקישא דנערה, ודו"ק.
כלומר לאלה שאינו רשאי לייעד, כמו לממזר ולנתין, ואינה נמכרת להם אלא לשפחות בלבד, וטעם הדיוק הוא מיתור לשון לאמה, שהרי בפ' בהר ובפ' ראה כתיב בסתם ונמכר לך ואינו מסיים לעבד, וזה הוא משום דסתם מכירת איש ואשה לעבדות הוא.
ר"ל אינה יוצאה בשן ועין כעבד כנעני אלא נותן לה דמי שינה ועינה והיא משלמת שש שנים ויוצאת, וכן הדין בעבד עברי, ולכאורה קשה למה לא אמר אבל נקנית היא בחזקה כמו עבד כנעני, אחרי שלענין היציאה תפס השווי כנגד עבד כנעני א"כ גם בקנין צריך לתפוס השווי כנגדו כמו שהוא נקנה בחזקה, אך הענין הוא כפי המתבאר בגמרא כי בעבד כנעני כתיב (פ' בהר) והתנחלתם אותם לבניכם לרשת אחוזה, הקיש עבד כנעני לקרקעות מה קרקע נקנית בכסף ובשטר וחזקה אף עבד כנעני נקנה בזה, וכתיב והתנחלתם אותם והאי אותם מיעוטא הוא ודרשינן אותם בחזקה ולא עבד אחר בחזקה והיינו לא עבד ואמה עברים, ולכן א"א לומר כאן אבל נקנית היא בחזקה אחרי שבאמת אין נקנית בחזקה, ומה שלא אמר אבל נקנית היא בקנין עבדים ומאי ניהו כסף י"ל משום דלקנין כסף באמה עבריה יש דרשה מיוחדת מן והפדה ומן ויצאה חנם אין כסף, כפי שיבא לפנינו, וא"צ לרבות זה. ודע כי בשו"ת מהר"י מברונא סי' רמ"א נשאל במשרתת יהודית האומרת שכרתני לשרת כדרך המשרתות בבית ולא כדרך האנשים היוצאים בחוץ, והשיב כן הנשים דוברות וכו', ומביא בשם פי' התורה לר' יעקב בר אשר ז"ל שנקרא נזיר, יש מפרשים [לא תצא כצאת העבדים] שלא ישלחנה בחוץ לעשות מלאכתו אלא תשמשנו בבית, ועי' בבעל הטורים פי' הלשון כצאת מעין פירוש כזה.
ר"ל שלא נשאה חן בעיניו ליעדה, והלשון רעה כאן ענינו מלשון מדוע פניכם רעים (ס"פ וישב), וכונת הדרשה להוציא מדעת ר' אליעזר דהפי' רעה – רעה בנשואיה שפסולה להנשא לו ואשמעינן הפסוק דמוכרה אפילו לפסולים, דאנו קיי"ל כרבנן דילפי מכירה לפסולים מלשון וכי ימכר את בתו לאמה כמש"כ בפסוק הקודם, ולפי"ז אתיא הלשון אם רעה בעיני אדוניה כפשטי' שלא מצאה חן בעיניו.
עיין מש"כ בדרשה הקודמת, וכתב הכ"מ בפ"ד ה"ח מעבדים בדעת הרמב"ם דדרש יעדה מלשון דעה ואולי דריש יעדה כמו ידעה בהפוך אותיות כמו כבש כשב, שלמה שמלה, ומש"כ הכ"מ בדעת הרמב"ם דמ"ש מדעתה היינו מרצונה, לדעתי אין הכרח לזה, שהרי התוס' בקדושין ה' ב' כתבו דצריך רק להודיעה אבל היעוד אפשר להיות גם בעל כרחה, וכ"כ הרשב"א והריטב"א, ואמנם כל עיקר דין זה הוא ע"ד הדרש שסמכו זה על פסוק זה, דפשטות הכתוב מורה על יעוד שהוא כעין אירוסין.
יתכן דדריש כן מדכתיב יעדה במפיק ה"א דבעלמא בא זה לדרשה, והטעם בזה י"ל דכיון דיעוד מצוה היא [עיין דרשה הבאה] לכן אסור לייעד שתים כאחת מפני שאין עושין מצות חבילות חבילות כמבואר כהאי גונא סוטה ח' א'.
מדתלה מצות פדיה באופן אם לא ייעד, ש"מ שהדרך הראשונה והעקרית היא היעוד.
עיין מש"כ בדרשה הקודמת וצרף לכאן. והוא הדין עבד עברי יוצא בגרעון כסף לכשתשיג ידו, דכתיב בפ' ראה כי ימכר לך אחיך העברי או העבריה מקשינן עברי לעבריה מה היא יוצאה בגרעון כסף אף עבד יוצא כן. ודע דבכ"ז אינו מוכרח שיהא העבד העברי צריך לקנינו שתי פרוטו כמו העבריה כדי שיצויר הגרעון (קדושין י"א ב') דרק בה אי אפשר בענין אחר לקיים את הכתוב אבל ע"ע רק מעלה עשו לו במקום שאפשר אבל היכא שא"א לית לן בה.
נראה דבעיקר הדרשה סמיך על הלשון אשר לא יעדה דקרינן לו בוא"ו, והפירוש שאם אחר אשר יעד אותה לו האדון נעשית רעה בעיניו ששנא אותה וגירשה אז אינו רשאי שוב האב למכור אותה עוד הפעם מפני שאין אדם מוכר את בתו לשפחות אחר אישות. ומה שסמך הדרשה על לשון בבגדו בה הוא לרמז בעלמא שנפרש אשר לו יעדה בענין נשואין ולא אשר לא יעדה באל"ף, כלומר שלא רצה לייעדה וזהו רמז בלשון בבגדו בה מלשון בגד ופריסת טלית שהוא ענין נשואין. ועיין בתוס' אריכות דברים בזה, ופרשנו בדרך קצרה ופשוטה.
ומפרש בסוגיא דהו"א דגם לאחיו ייעדנה שכן קם תחת אחיו ליבום קמ"ל דדוקא בן שקם תחת אביו לירושה ולשדה אחוזה, ועיין בבבלי קדושין י"ז ב'.
ר"ל הא עוד לא מצינו בתורה חיובי הבעל לאשה שתולה היעודה בדיני האשה.
ויהיה שיעור הכתוב כמשפט הבנות יעשה לה, והיינו אם אחרת יקח לו איש על אשתו כי אז שארה כסותה ועונתה של הראשונה לא יגרע, וכש"כ אם לא יקח אחרת אף הכא נמי כן, כך נ"ל פירוש הענין ע"פ שלמדתי בדברי רמב"ן בנמוקיו.
ואף על פי שכבר בפסוק ז' בא למוד על זה מדרשה לא תצא כצאת העבדים, דדרשינן אבל נקנית היא בקנין עבדים ומאי ניהו שטר – מפרש בגמרא דאותה דרשה אצטריך למאן דאמר שטר אמה עבריה אב כותבו ולא אדון, וא"כ אין זה דומה לשטרי קדושין שהבעל כותב בתך מקודשת לי וא"כ אי אפשר לדמות זה לשטרי קדושין ואצטריכא אותה דרשה.
וקנין אמה ילפינן לעיל בפסוק ח' בדרשה והפדה ובפסוק הסמוך בדרשה ויצאה חנם אין כסף.
הנה פסוק זה מוסב על הקודם ואם לבנו ייעדנה ואמר שאם יקח האב [היינו האדון] לבנו אשה אחרת בכ"ז לא יגרע שארה כסותה ועונתה של האמה. והנה אם איירי בבנו גדול קשה מאי אצטריך לאשמעינן שלא יגרע פשיטא היא, דמהיכא תיתא הו"א שיגרע כיון שהחיובים האלה של החדשה הוא על הבן וא"כ נשארו חיובי האמה על האדון כבתחלה, אלא ע"כ איירי בקטן והוא סמוך על שולחן אביו דגם חיובי האחרת משאר וכסות על האדון ומשמיענו דאעפ"כ לא יגרע מהאמה, ולפי"ז מבואר שמצוה להשיא בנו קטן דאם היה איסור לא היתה התורה פורטת תנאי זה, ועיין בירושלמי קדושין פ"א ה"ז יליף מדרשה אחרת דמצוה להשיא בנים קטנים, ובטעם דרשת המכילתא מן והודעתם לבניך ולבני בניך וגו' אינו מבואר לכאורה איפה מרומז שישיאם קטנים דוקא, ואפשר לפרש משום דלכאורה קשה מ"ש והודעתם לבני בניך דהא קללה היא זו שלא יהיה להבני בנים אבות שילמדו אותם ויוכרח אבי האב ללמדם, ולכן בהכרח צ"ל דמודיע בזה זכות ויפוי כח שילמד גם לבני בנים תורה, והאיך משכחת לה שלא בדרך קללה, אלא באופן שהוא משיא את בניו קטנים ואין עוד ביכלתם ללמד את בניהם כי לא הגיעו עוד למדרגת חנוך בנים, וצריך אבי האב ללמד גם את בני בניו, וממילא מרומז בזה ענין נשואי הבנים כשהם קטנים, ויהיה לפי"ז שיעור הלשון אימתי אתה זוכה וכו' אימתי יבא לידך מצות שינון עם בני הבנים אז כשתשיא את בניך קטנים, וע"ע מש"כ בזה בפ' ואתחנן שם, ואמנם בבבלי לא בא ענין זה אלא אדרבה אמרו (סנהדרין ע"ו ב') שהמשיא אשה לבנו קטן יש בזה חשש זנות, ויתבאר זה אי"ה לפנינו בפ' נצבים בפסוק למען ספות הרוה את הצמאה, וכאן די בזה.
נראה דסמיך על הדרשה ביומא ע"ג א' דילפו מפסוק זה דאם תענה דמניעת התשמיש נקרא ענוי, ויתכן דדרשו כן הכא והתם משום דשורש ענה מורה גם על זמן וכמ"ש בתו"כ פ' קדושים ולא תעוננו אלו הנותנים עתים, וע"פ מ"ש במשנה כתובות ס"א ב' שמצות העונה קבועה לעתים שונים לפי ערך טרחת כל איש, ועיין לפנינו ריש פ' וישלח בפסוק עזים מאתים. ובזה אפשר יש ליישב מאי דפסיקא ליה לפרש ועונתה על תשה"מ יותר מעל ענוי אכילה ושתיה דכתיב בהו ויענך וירעיבך [וכ"ה באמת דעת חד מ"ד בגמרא] משום דא"כ הול"ל וענותה, אבל מכיון דרוצה לרמז ענין תשה"מ כתב ועונתה לרמז גם על שורש זמן וכמש"כ, וקצת מזה העיר בס' התוה"מ.
החדשים קשים בימות החמה לפי שהם חמים ויפים בימות הגשמים, ושחקים הם בגדים ישנים.
משא"כ הנאת תשמישה יש לו כח לאסור על עצמו, ועיין בר"ן וביו"ד סי' רל"ה ס"א דבכהאי גונא צריך להוציא וליתן כתובה.
דס"ל דכיון דהלשון לא יגרע הוא סמוך לאם אחרת מכוין ומוסב אליה ולא להאמה העבריה דאיירי מקודם, משום דא"כ הו"ל לפרש שארה כסותה ועונתה אשר להעבריה לא יגרע [וע' בס' התוה"מ דכן הוא מדרך הלשון], וע"ע במכילתא דעת ר' יאשיה להיפך, יעו"ש.
ר"ל הפסוק ואם שלש אלה איירי באמה עבריה ואיך אפשר לפרש דקאי על שארה כסותה ועונתה דאיירי בהאחרת שיקח לו דהיינו בבת ישראל כמבואר בדרשה הקודמת, אע"כ דקאי אשלשה מיני קנינים, יעוד לך או לבנך או פדיון בגרעון כסף, והגר"א גורס שאין הדבר אמור אלא בבת ישראל והכונה אחת היא עם פירוש הגירסא שלפנינו כמש"כ אלא שהוא מפרש שהלשון אין הדבר אמור מוסב על הלשון שארה כסותה ועונתה, ולכן הגיה בבת ישראל, מפני שבאמת לשון זה איירי בבת ישראל כמש"כ, אבל לפי שנפרש אנו שהלשון אין הדבר אמור מוסב על הלשון ואם שלש אלה א"כ אפשר לפרש ע"פ הגירסא שלפנינו, ודו"ק.
דהלשון אין כסף מיותר כאן, ודריש אין כסף לאדון זה שביציאתו ממנו אינו זוכה בכספה, אבל כשיוצאת מאביה יש לו כסף ע"י יציאתה, והיינו שזוכה בכסף קדושיה, ועיין מש"כ בדרשה הבאה.
ר"ל מדאמר שיוצאה בלא כסף ש"מ שקנינה היה בכסף, דאל"ה מה ראה למעט אין כסף הלא לא היה בזה כלל כסף. ובבבלי יליף זה מלשון והפדה מלמד שמגרעת פדיונה ויוצאת כמבואר לעיל.
הרבותא לענין אשה וקטן הוא משום דאינם בני מצוה, ולפנינו בגמ' איתא רק לענין קטן, והוספנו במוסגר גם לענין אשה מפני שכן הוא במכילתא, וכ"ה בנוסחא ש"ס כ"י, ועיין בתוס' ולפנינו בדרשה הבאה, ובנוסחא אחרינא בגמרא מובא כאן הפסוק כל מכה נפש מפ' מסעי ולא הפסוק דפ' אמור אף כי זה מוקדם, ועי' בתוס' נדה מ"ד ב'.
ר"ל יכול אפי' נפלים כגון בן תשעה וראשו אטום או שיש לו שני גבין שגם הם בכלל נפש קמ"ל מכה איש, ואיש נקרא כזה שראוי לחיות ולהיות איש, משא"כ הני לא חיי.
בענין דרשה הקודמת אין לי אלא הכה את האיש הכה את הקטן מנין כתבו התוס' וז"ל, יש ספרים שגורסין אשה מנין ואע"פ דהשוה הכתוב אשה לאיש לכל עונשין שבתורה [ע"ל פסוק א'] הני מילי בפרשה שנאמרה בלשון זכר, אבל היכא דכתיב איש בהדיא ממעטינן אשה, עכ"ל. והנה לפי"ז קשה כיון דכתיב מכה איש וא"כ בהמכה לא כתיב איש, וא"כ ל"ל לרבות אשה. ונראה דסמכה המכילתא על הפסוק דפ' אמור ואיש כי יכה כל נפש אדם, ולכן אע"פ דכאן לא כתיב איש המכה אך מדמצינו בענין זה כתיב פעם אחת בתורה איש, לכן דרשינן גם כאן לרבות אשה ואי לאו הרבוי היינו ממעטין אשה, ודו"ק.
זה הובא בפירש"י כאן, ותמה הרא"מ היכן מצינו חיוב לקטן דאצטריך הכא למעט, ועיין מש"כ בזה. ולי נראה דלכן צריך כאן למעט משום דבשארי ענינים שבפרשה בענינים כאלה כתיב מפורש איש, כמו וכי יזיד איש, וכי יריבון אנשים, וכי יכה איש, כי יבער איש, וכן בפ' אמור ועוד, משא"כ הכא כתיב סתמא מכה הו"א אפילו קטן. וטעם הדבר דהו"א לחייב גם קטן נראה ע"פ מש"כ הרמב"ם בפ"ד ה"ח מרוצח גבי הא דקיי"ל בהורג נפש ואין שם עדים כשרים דמכניסין אותו לכיפה עד שימות, וכתב בטעם הדבר, דאע"פ דיש עבירות חמורות כשפיכות דמים כמו עבודת כוכבים וגל"ע בכ"ז אין עושין כזה רק בשפיכות דמים משום דיש בזה השחתת והריסת ישובו של עולם, ומהאי טעמא אמרו חז"ל בסנהדרין ע"א א' בן סורר ומורה אע"פ שהוא קטן נהרג משום דסופו ללסטם את הבריות [ע"ל ר"פ תצא], ולפי"ז הו"א כאן דגם קטן נהרג, לכן אצטריך למעוטי, וטעם המיעוט מה שבאמת אינו דומה לבן סורר ומורה י"ל משום דשאני בן סו"מ כדמפרש התם בגמרא, דכיון דמתרגל במאכלים טובים שוב לא יוכל בגדלותו להמנע מזה ויבא ללסטם את הבריות, משא"כ הכא דעבר עבירה והרג י"ל דלכשיתגדל תתגבר דעתו להמנע ממדת אכזריות, ודו"ק.
ר"ל אם ע"י סטירה זו מת אח"כ אינו חייב מיתה, משום דבעינן שע"י הכאה זו תצא כל נפשו, וכאן איירי אם מקודם הכוהו אנשים אחרים ונחלש כ"כ עד שע"י סטירה זו מת, וזה הוי כמ"ש בסנהדרין ע"ח א' הכוהו עשרה בני אדם בעשרה מקלות ומת פטורין דכתיב (פ' אמור) ואיש כי יכה כל נפש אדם עד דאיכא כל נפש, וה"נ ע"י סטירה בסתם אין יציאת כל נפש.
ר"ל נתכוין לזרוק במרחק שתי אמות וזרק במרחק ארבע והרג אין ערי מקלט קולטתו, משום דקרוב למזיד הוא, והלשון ואשר לא צדה משמע שוגג גמור, והיכא שנתכוין לזרוק שתים הרי עכ"פ כוון לזרוק, ולכן הוי דינו שאם הרגו גואל הדם פטור ולא כשאר חייבי גלות שכיון שקולטתו העיר מקלט גואל הדם נהרג עליו.
כונת הדרשה בזה, דאע"פ שאין דין בארץ למקרים כאלה מפני שאין עדים, אך עינו של הקב"ה כביכול צופיה לשלם לרשע כרשעתו, ומזמין לו מקרים וסבות כפי דינו וענשו הראוי לו, ועיין לפנינו לקמן בפסוק כי לא אצדיק רשע (כ"ג ז').
רמז לו הקב"ה למשה שיזכה בחייו למצוה זו דהבדלת ערי מקלט, כדכתיב (פ' ואתחנן) אז יבדיל משה שלש ערים, וזה מדייק מלשון לך אשר לפי הפשט מיותר הוא.
דמשה לוי היה, וכל ארבעים ושמונה עיירות של לוים היו ערי מקלט, ובגירסות אחרות הלשון אף המקום שלך, ורמז לו שאף בן לוי שהרג בשוגג גולה אף דדירתו ומקומו התמידי באלה העיירות, ושיעור הכתוב ושמתי לך – אף לך, דהיינו לשבט לוי אעשה ג"כ ערי מקלט, ועיין באות הסמוך ובדרשה הבאה.
ומסיים בגמרא מכאן אמרו בן לוי שהרג גולה מפלך לפלך ואם גלה לפלכו פלכו קולטו, ונראה דר"ל אם הרג חוץ מערי הלוים וברח לפלכו פלכו קולטו, והתוס' הקשו על זה הא אמרינן דגולה מפלך לפלך, וא"כ מאו שייך פלכו קולטו, ונראה מדבריהם שמפרשי הא דאמר פלכו קולטו היינו באם הרג בפלכו מקום הריגתו קולטתו, ולכן הקשו, אבל לפי מש"כ דהפי' פלכו קולטו אם הרג חוץ לערי הלוים ניחא, דהא דגולה מפלך לפלך היינו באם הרג בתוך ערי הלוים, והא דפלכו קולטו היינו כשהרג חוץ לערי הלוים וברח לעירו פלכו קולטו, וע' ברמב"ם פ"ז ה"ה מרוצח.
מנוס לדורות נאמר בפ' מסעי בענין ערי מקלט לנוס שמה כל רוצח, וכנראה לא תסתפק הדרשה הזאת בהמקור שבהדרשה הקודמת דילפינן דערי הלוים היו ערי מקלט ודרש מקום ממקומך, וס"ל דהוא רק רמז ואסמכתא בעלמא, ולכן דרשו כאן ענין זה ע"פ גז"ש דהיא אחת מי"ג מדות שבתורה.
דייק מדלא כתיב ואם הזיד בלשון עבר, והלשון וכי יזיד משמע שמזיד והולך ברשעתו והיינו דאע"פ שהתרו אותו שלא להרוג עדיין עומד במחשבתו, וע"ע בסמוך בדרשה להרגו בערמה.
ר"ל מדלא כתיב וכי ירשיע אלא וכי יזיד דרשינן ע"ד אסמכתא מאימתי נקרא איש – מכי יזיד, כלומר היכא שתבשל זרעו להוליד, ודריש יזיד מלשון בשול כמו ויזד יעקב נזיד וע' בדרשה הבאה.
ר"ל משתזיד זרעו וכמש"כ בדרשה הקודמת, ויתבאר עוד מזה אי"ה לפנינו במקומו בר"פ תצא.
ר"ל יחכמוהו באיזה מיתה ימות כשיהרוג זה, ותכלית ההתראה זו אולי ישוב ונחם על מחשבתו הרעה.
מפני שאלה ברשות הם עושים, ואם טעו אין זה אלא שוגג, וטעם פטור חרש ושוטה מפני שאין בהם דעת ולא שייך בהו בערמה, ומבואר בתוספתא פ' החובל לענין מכה ברשות ב"ד דאע"פ דפטור ממיתה בכ"ז חייב גלות, והטעם משום דלא היה זהיר להכות בנחת, ויש לצרף דין זה גם לענין רופא ורודה בבנו ותלמידו, ונ"מ בזה"ז לענין חיוב ממון ככל נזקין.
סמך על הדרשה הבאה דרציחה דוחה עבודה, כלומר כהן שהרג את הנפש ורוצה לעבוד עבודה במקדש אין מניחין אותו ומביאין אותו לב"ד לדונו ואפילו אין שם כהן אחר, ודריש כאן דזה רק קודם שהתחיל בעבודה אבל מכיון שהתחיל בעבודה אין מפסיקין אותו אלא מניחין אותו לגמור, וסמיך זה אלשון מעם מזבחי ולא מעל מזבחי, דכשמתחיל בעבודה נקרא שהוא על המזבח, והטעם בזה י"ל כיון דעכ"פ אין בזה פסול בגוף הקרבן וגם יש בזה משום הפסד קדשים, דאם נקחנו באמצע העבודה ע"כ יהיה צריך לומר דעבודתו פסולה דאינו כבוד שמים היכא דמינכר מילתא שרוצח עבד לכן אין מחמירין בזה, אבל כשיגמור העבודה אינו ניכר כ"כ, די"ל דנתחייב מיתה אחר העבודה, ועיין במל"מ פ"ה הי"ב מרוצח מש"כ בזה.
כגון שיודע ללמד זכות על אדם שנדון בב"ד ליהרג משום דגדול פקוח נפש.
עיין באות הקודם, ומפרש בגמרא דילפינן כן בדרך ק"ו, ומה זה הכהן היודע ללמד זכות וספק אם יש ממש בדבריו או לא ועבודה חמורה שדוחה שבת ובכ"ז נדחית להצלת נפש, ק"ו לפקוח נפש שדוחה את השבת.
ר"ל מי שמחויב מיתה מחמת רציחה ורוצה לעבוד עבודה אין מניחין אותו אלא לוקחין ודנין אותו, ועיין לעיל אות ק"ח.
יתכן דמדייק הלשון תקחנו דמשמע שאינו מחוסר אלא קיחה דהיינו בסמוך לו, ואם היה ברחוק הו"ל לומר תביאנו, ובטעם הראיה מיואב יש קצור לשון דסמיך על עוד דרשה בענין זה, דיואב ברח לסנהדרין שלא יהרגנו המלך (ירושלמי מכות פ"ב ה"ו). וכתיב שהחזיק בקרנות ש"מ שסנהדרין שם יושבין, ומה שקורא לזה רק זכר לדבר הוא מפני שגוף הענין שברח לסנהדרין אינו מפורש בכתוב רק באה בדרשה, ועיין לעיל בפ' א' באה דרשה בענין זה מסמיכות הפ' ואלה המשפטים להפ' דס"פ יתרו ולא תעלה במעלות על מזבחי, ושם כתבנו בטעם הדבר שישבו הסנהדרין אצל המזבח, שהוא לרמז על גודל מעלת הוראת דין אמת, ע"פ הכתוב במשלי (כ"ח) עושה צדקה ומשפט נבחר לה' מזבח. ועיין שם עוד.
כך הביא רמב"ן בנמוקיו בפ' מסעי (ל"ה כ"ט) בשם מכילתא פ' משפטים, אבל לפנינו חסרה דרשה זו, והרבה ברייתות שהיו לפני הראשונים חסרות לפנינו כמו שהראינו כ"פ בחבורנו, ודוגמת דרשה זו מצינו בתלמוד סנהדרין נ"ב ב' על הפסוק דפרשת שופטים ובאת אל הכהנים ואל השופט אשר יהיה בימים ההם, בזמן שיש כהן יש משפט ובזמן שאין כהן אין משפט, וכ"מ בברכות נ"ח א' אנן מן יומא דגלינן מארעין לית לן רשות למקטל, וגם מבואר בסנהדרין מ"א א' שעוד ארבעים שנה קודם חורבן הבית לא דנו דיני נפשות, ולפי"ז צ"ל דמה שכתוב בפ' רוצחים (פ' מסעי) והיו אלה לכם לדורותיכם ודרשינן בספרי שם שינהג הדבר לדורות – אין הכונה שגם לדורות ישבו סנהדרין בלשכת הגזית ובמספר ע"א איש וידונו דיני נפשות, אלא שעכ"פ יהיו שופטים בישראל לדון את החייב והפטור וכל דיני ממונות וקנסות ומלקות וכדומה.
ר"ל אם דרוש הוא לדונו דיני ממונות או להלקותו או לחייבו גלות והוא בא לעבוד עבודה אז אין לוקחין אותו מעם המזבח.
עיין מש"כ בענין זה לקמן בפרשה בפסוק אחרי רבים להטות (כ"ג ב') ועיין בדרשה הבאה.
עיין בדרשה הקודמת דילפינן מהכרח זה דאזלינן בתר רובא, וברמב"ם פ"א ה"כ מאיסורי ביאה הביא דרשת הירושלמי זה לראיה דאזלינן בתר חזקה, ולכאורה לפי הדרשה הקודמת אין ראיה מכאן דהטעם דאזלינן בתר חזקה, כיון די"ל דהוא מטעם דאזלינן בתר רובא וכדעת הבבלי, וצ"ל דמכאן ראיה לשיטת הסוברים דגוף המדה דאזלינן בתר רובא היא משום חזקה, כלומר כיון דהרוב כן ממילא הוי החזקה כן ואזלינן בתר החזקה, ולכן תפסו הירושלמי ורמב"ם עיקר ויסוד הסברא, ויש הרבה להאריך ולפלפל בזה אלא שאין מתכלית החבור להאריך בפלפולים.
בגמ' פריך על עיקר הקושיא ודילמא וכו' ס"ד קטל חד בסייף ואביו בחנק, ומסיק דפריך למ"ד חנק חמור, [וסמך על הדרשה שבסמוך דמיתה סתם שבאביו ואמו הוא חנק].
בס"פ אמור ומכה נפש בהמה ישלמנה.
דין זה פשוט עפ"י הדרשה הקודמת דאינו חייב אלא אם עשה חבורה והרי זה שייך רק במכה את החי.
והא דמקלל חייב על כל אחד בפני עצמו מבואר בסנהדרין ס"ו א' דילפינן מדכתיב (פ' קדושים כ' ט') איש אשר יקלל את אביו ואת אמו מות יומת אביו ואמו קלל, סמך פעם אחת הפעל קלל לאביו ופעם לאמו ללמד שחייב גם על כל אחד בפני עצמו, וע"ע בסמוך פסוק י"ז ולפנינו ס"פ אמור באה עוד דרשה בזה.
טעם כלל זה מבואר בסנהדרין נ"ב ב' דילפינן מיתה בידי אדם ממיתה בידי שמים מה מיתה בידי שמים הוי מיתה שאין בה רושם בגוף אף מיתה סתם שבידי אדם הוי מיתה שאין בה רושם בגוף, ומיתה כזו היא רק חנק, ועיין מש"כ בסמוך פסוק י"ז אות קנ"ג.
לכאורה אין כל צורך לדרשה זו, דהא בלא"ה קי"ל השוה הכתוב אשה לאיש לכל עונשין שבתורה [עיין לעיל בפסוק א'], אך י"ל לפי מש"כ התוס' בסנהדרין פ"ד ב' ועוד ראשונים דהא דאמרינן השוה הכתוב אשה לאיש וכו' הוא רק היכא דלא כתיב בפסוק מפורש שם איש רק בסתמא כמו כל הורג נפש, וכן הכא וגונב, וכדומה, משא"כ היכא דכתיב מפורש איש כמו ואיש כי יכה אז צריך רבוי מיוחד לאשה ואי לאו הכי היינו ממעטין אותה, ולפי"ז יתבאר היטב ענין דרשה זו, לפי שנאמר כי ימצא איש גונב נפש, אין לי אלא איש שגנב, אשה מנין, ר"ל מדכתיב מפורש איש, תלמוד לומר וגונב איש מכל מקום, כלומר מדכתיב וגונב סתם הדרינן לכללא השוה הכתוב אשה לאיש לכל עונשין שבתורה.
עיין מה שכתבתי לעיל בפסוק י"ב בדרשה מכה איש אות צ"ג.
נראה דבא למעט אם גנב ומכר את מי שהוא חציו עבד וחציו בן חורין דהוי מכירה רק לחציו בן חורין, וזו היא דעת חכמים במשנה סנהדרין פ"ה ב.
ר"ל דהלשון ונמצא מורה רק על דבר שאין מהרגיל למצאו שם, משא"כ הבן מצוי ורגיל תמיד עם אביו. ומצינו שרגילים חז"ל לדרוש לפעמים שורש מצא במובן מצוי כמו בפסחים ה' ב' לא ימצא לך אף במצוי אצלך, ובב"ק ס' א' כי תצא אש ומצאה קוצים דרשו אימתי אש יוצאה בזמן שקוצים מצוין לה, ולפעמים ממעט מצוי מלשון כי ימצא כמו הכא ובסוטה מ"ה ב' לענין עגלה ערופה כי ימצא פרט למצוי ובערכין ל' ב' ומצא כדי גאולתו פרט למצוי, ונראה דבכל מקום דריש לפי ענינו, וע' בסוגיא.
דרשה זו נסמכת על מ"ש בספרי פ' שופטים (י"ז ב') על הפסוק כי ימצא בקרבך – בעדים, שנאמר על פי שנים עדים, וזהו בנין אב שכל מקום שנאמר ימצא בשני עדים הוא, והבאור הוא, דלשון נמצא מורה על מה שאין ספק במציאותו והוייתו, וזה יצויר רק כשיש עדים בדבר, ועיין לפנינו בפ' תצא בפסוק כי ימצא איש גונב נפש (כ"ד ז').
עיין מש"כ לעיל בפ' יתרו בפסוק כבד את אביך.
ר"ל כאן סמך הפעל קלל לאביו והתם סמך פעל זה לאמו, ש"מ שחייב על קללת כל אחד, וזו דעת ר' יאשיה, ור' יונתן ס"ל דבכלל לשון כזה דכתיבי שני שמות בפעל אחד מורה על הפרוד, יען כי כשמכוין הפסוק לחבור הענינים כותב מפורש יחדו, כמו לא תלבש שעטנז צמר ופשתים יחדו, לא תחרוש בשור ובחמור יחדו, ועיין בתוס' ב"ק נ"ד א'.
לא כאן ממש אלא בענין זה בפ' קדושים איש אשר יקלל את אביו ואמו דמיו בו.
הא דאבן יש בה כדי להמית נראה דסמך על הכתוב דפ' מסעי ואם באבן יד אשר ימות בה הכהו משמע דיש באבן כדי להמית וכך בעינן אגרוף שיהיה בו כדי להמית.
ר"ל מה אגרוף לא שייך בו אבידה אלא ראוי להתבונן בו אם ראוי לעשות חבלה זו כך בעינן אבן שיראוה העדים ויתבוננו בה אם ראוי לעשות אותה חבלה, משא"כ אם נאבדה מיד המכה ולא ראוה העדים ואמר החובל שלא היה בה כדי להזיק וכמו אנוס אנכי והנחבל אומר שהיה בה כדי להזיק ישבע הנחבל ויטול.
ר"ל מה אגרוף מיוחד שראוי לעדים להתבונן בו אם ראוי לעשות חבלה זו אף אבן בעינן שתהיה ראויה להתבונן בה והיינו שיתבוננו בה העדים אם יש בה כדי להמית, פרט אם נאבדה מיד ולא ראוה העדים פטור והיינו הך דדרשה הקודמת בשנוי לשון, ומכאן ילפינן דיש אומד לנזקין בכלל כגון אם הכה את חבירו בצרור קטן שאין בו כדי להזיק או בקיסם של עץ קטן וחבל בו חבלה שאין חפץ זה ראוי לעשותו הרי זה פטור אלא חייב בבושת לבד.
ר"ל אם הכהו מכה שיש בה כדי להמית ואמדוהו למיתה דקי"ל חובשין אותו עד שיתברר דינו [עיין בפסוק הבא], והוא לא מת כפי שאמדוהו רק נפל למשכב בכ"ז לא נפטר מהחבישה וממילא פטור משבת ורפוי עד שיקום ויתהלך בחוץ ואז נקה מן החבישה וחייב בשבת ורפוי.
דההליכה בבית אינה מורה עוד על שלמות הבריאות.
מתנונה היא הליכה חולשית, מלשון מתנונה דרך אברים (סוטה כ"ו א') ופירש"י שראשה ואבריה כבדים עליה, ואע"פ דבעלמא הוי הליכה על משענת הליכה חולשית וסימן זקנה וכאן מפרש על משענתו – על בוריו, י"ל דמדייק כאן מדלא כתיב על משענת רק על משענתו משמע על משענתו שלו היינו על משענת גופו וכחו העצמי.
ולפי"ז הוי הפירוש ונקה המכה דלכשיקום הוי נקי אבל עד השתא חבוש הוא.
בשר חי.
נראה דמדייק עפ"י הכלל בעלמא דרק מעוטא הוא ובא למעט היכא דאפסיד אנפשיה.
צמחים הם כמו אבעבועות, ובע"ז ל"ט א' לענין סימני דגים חזא דהוי בה צמחי, פירש"י קשקשים דקים.
י"ל דמדייק מכפל לשון ורפא ירפא וכמו דדרשינן בעלמא השב תשיבם אפי' עד מאה פעמים, וה"נ אף דחייתה המכה אך מכיון דנסתרה ונתעוררה עוד הפעם מחמת המכה חייב לרפאתו כבתחלה.
דייק מכפל לשון, ובא להורות דלא נימא דאין חייב ברפוי רק כשאין משלם עבור נזק, וכגון שסך את בשרו בסם ושינהו ממראה עורו דאין לו בזה נזק כלום אבל כשיש נזק וחייב בנזק פטור מרפואה, קמ"ל דלעולם חייב ברפואה, וכהאי גונא דרשינן לקמן בפסוק כ"ה בדרשה פצע תחת פצע לענין חיוב צער.
שיוצא לחירות לאחר שש שנים כמבואר ריש פרשה זו. והוא הדין דהיה יכול להביא ראיה דע"כ בעבד כנעני מדבר משום דעבד עברי לא מצינו לעולם בסתם לשון עבד רק בתוספת שם התואר עברי, ועיין בנמוקי רמב"ן.
כונתו בהא דנתנה התורה רשות להכותו בשבט הוא משום דמצינו דגם אב רשאי להכות את בנו בשבט כדי לייסרו וכדכתיב (משלי י"ג) חושך שבטו שונא בנו, ועוד שם (כ"ג) בשבט תכנו, אך כלל דרשה זו צ"ע קצת, דהא מבואר במכילתא דאצטריך בשבט לגז"ש לבשבט דכתיב במעשרות כל אשר יעבור תחת השבט מה הכא להוציא של שותפין וכדדרשינן בפסוק הבא כי כספו הוא אף במעשרות להוציא של שותפין, ויש ליישב.
בש"ס כ"י ובדפוסים ישנים וכן בערוך הגירסא זו חרב ונדון בחרב, וכן הנכון, דכן לשון הפסוק חרב נוקמת, וכן לפי חרב, וכ"מ בירושלמי סנהדרין פ"ז ה"א מה להלן חרב אף כאן חרב, ומה שהוציא הכתוב ענין זה בלשון נקם ונקם ולא מות יומת אפשר דבא לרמז שאע"פ שעבד הוא וקנין כספו, בכ"ז צריך לנקום ממנו על שהרג אותו ולא כמו דמצינו שהקילה התורה בו בדין יום או יומים.
דבמעל"ע יש מקצת שני ימים או שני לילות.
ר"ל אם הכהו המוכר או הלוקח בתוך השלשים יום והמיתו הרי זה נהרג עליו ואין לו הקולא מדין יום או יומים וכדמפרש.
הלוקח חייב לפי שאינו תחתיו שהרי משמש הוא את המוכר והמוכר מפני שאינו שלו, ועיין לעיל ריש פסוק כ' מה שדרשינן עוד מן כי כספו הוא.
וברמב"ם סוף פ"ב מרוצח הוסיף בזה עבד שחציו עבד וחציו בן חורין, וזה על יסוד דרשא זו.
ר"ל במחלוקת עם כונת מיתה שהיה מתכוין להרוג את חבירו, משום דכתיב ואם אסון יהיה ונתתה נפש תחת נפש, ואם לא היה מתכוין אלא היה שוגג אמאי נהרג, ומשמיענו בזה שאם נתכוין להכות את זה והרג אחר חייב.
ר"ל דכיון דכבר כתיב ענין הפסוק וכי יריבון אנשים דמבואר שם דחייב בחמשה דברים אם לא מת, ואם מת חייב מיתה, וא"כ למה לי עוד הפסוק וכי ינצו ומה אנו למדין ממנו עוד, ומשני דכיון דבפסוק וכי יריבון מבואר שהיה מכוין למי שהרג אשמעינן בפסוק וכי ינצו דאפילו היכא שכוון לאחר והרג לזה שהרג ג"כ חייב מיתה, וכמו שצייר הכתוב וכי ינצו אנשים ונגפו אשה, ומפרש עוד בירושלמי דאי משום הא היה די לכתוב וכי ינצו דמבואר ביה שחייב אפילו אם כוון לאחר, ול"ל עוד הפסוק וכי יריבון דמבואר ביה שכוון לזה שהרג דכש"כ הוא, אלא שיש עוד כונה בפסוק זה לאשמעינן בכהאי גונא שאם הכהו על ידו וצריך לחתכו חייב ליתן לו דמי היד אף שלא נתכוין לקטוע היד, וזהו כונת הלשון ליתן המתכוין על שאינו מתכוין, דהפסוק וכי יריבון דאיירי במתכוין את זה שהרג מורה על הפסוק דוכי ינצו דאיירי בלא מתכוין לזה שג"כ חייב, והפסוק וכי ינצו דאיירי באינו מתכוין מורה על הפסוק וכי יריבון דאע"פ דאיירי שם במתכוין בכ"ז חייב ג"כ באופן שלא כוון בכוליה וכגון שלא כוון לקטוע היד ואח"כ נדרש לקטוע ג"כ חייב בדמי היד.
דשור שנתכוין להזיק שור אחר או אשה ויצאו ילדיה פטורים הבעלים מדמי ולדות, משום דלא חייבה תורה אלא באנשים. ועיין ברמב"ם פי"א ה"ג מנזקי ממון ולקמן בפסוק ובעל השור נקי.
ששמין כמה אשה הרה משובחת מחמת הולדות ואותו היתרון משלם לבעל, ועיין בסמוך.
ומפרש בגמרא, אמר רב פפא, לא תימא כנגד בית הריון ממש אלא כל היכא דסליק ביה חמימות, והיינו כנגד כל הגוף לאפוקי יד ורגל, והנה הרמב"ם לא הביא הא דראב"י, וצ"ע בטעמו, ובס' התוה"מ כתב בטעמו דמכיון שפסק כרבנן דשבח ולדות לבעל [בדרשה הקודמת] א"כ הלשון הרה מבעי ליה לדרשה זו ואינו מיותר לדרשה דראב"י, עכ"ד. אבל הדברים תמוהים, דהא באמת ראב"י לא חידש דינו על פי סמך על פסוק זה אלא מסברא חידש, ורק רשב"ג מסמיך ליה אפסוק זה, וא"כ מהיכי תיתא דלא לפסוק כראב"י, ובפרט שרב פפא מבאר ומפרש דין זה כמש"כ, וגם קיי"ל כראב"י משום משנת ראב"י קב ונקי, ולכן השמטת דין זה ברמב"ם צ"ע רב, ובשטמ"ק כאן בשם הרא"ה פסק כראב"י.
ר"ל דע"כ א"א לפרש ילדיה הרבים, דהא דרך התולדה להוליד רק ולד אחד, ומה שכתב ילדיה י"ל דבא להשמיענו רבותא דאינו אנוס גם בתאומים אשר הריונה קשה ויותר מסוכן.
ר"ל כמו שהעושה מעשה שחייב עליו מיתה בידי אדם ותשלומי כסף פטור מתשלומין משום דקים ליה בדרבה מיניה, כגון הקורע בגדי חבירו בשבת, כפי שיתבאר בדרשה הבאה, כך מי שחייב כרת או מיתה בידי שמים כגון העושה כזה ביוהכ"פ ג"כ פטור מתשלומין מטעם הנ"ל, והרבותא בזה נראה דאע"פ שאין העונש כרת או מיתה ביד"ש נראה כן בעוה"ז מפורש כמו מיתה בידי אדם, בכ"ז הוא חמור מעונש כסף ונחשב לרבה מיניה.
ומה דכתיב כאשר ישית בעל האשה הכונה – כאשר ידרוש, אבל אם אינו דורש אין ב"ד נזקקין לגבות וכפירש"י בפסוק זה וכמש"כ באות הקודם.
פירש"י אבועל קפיד, והרמב"ם השמיט דין זה ולא נתבאר טעמו, ולכאורה אפשר לומר עפ"י המבואר בדרשה הסמוכה מירושלמי דהבא ביאה אסורה אינו נקרא בעל הריון, משום דבעינן זה שראוי להיות בעל, וא"כ גם בא בזנות בכלל שאין ביאה זו של בעל אך זה דוחק דהתם איירי בבא על אמו ואחותו שאינו ראוי מעולם ולעולם להיות להן לבעל משא"כ כאן, ולכן השמטת דין זה ברמב"ם צ"ע.
דחייבי כריתות נינהו ולא תפסי בהו קדושין, ולפי"ז צ"ל דגם בחייבי לאוין הדין כן למ"ד אין קדושין תופסין בחייבי לאוין, וצ"ל דר' עוקבא ס"ל דקדושין תופסין בחייבי לאוין, ולכן צייר דין זה רק בחייבי כריתות. ובהיות כן צ"ע על הרשב"א בחידושיו בסוגיא דבבלי כאן שהביא זה הירושלמי והעתיק ר' עקיבא במקום ר' עוקבא, וכתב דלר' עקיבא דס"ל חייבי לאוין אין קדושין תופסין בהם שייך דין זה גם בחייבי לאוין, אבל לפי"ז קשה למה צייר דין זה בחייבי כריתות, אבל באמת הגירסא הנכונה ר' עוקבא והוא ס"ל קדושין תופסין בחייבי לאוין, ולכן צייר זה רק בח"כ, ובבבלי מצינו אמורא רב עוקבא, ע' שבת ל"ז ב', ס"ג א', ובעירובין ל"ד ב', והוא איננו מר עוקבא שבש"ס.
בא לפרש בזה הפסוק דישעיה כ"ח פקו פליליה, ואע"פ דבדרשה הבאה יליף על בפלילים שבכאן גופא דהוא לשון דיינים, וא"כ הו"ל יותר להביא מאותו הפסוק המלמד על הפסוק שלפנינו, י"ל דכיון דעכ"פ ידעינן דפלילים שבפסוק הוי דיינים ניחא ליה להביא מפסוק זה שהוא מוקדם בתורה.
עיין מש"כ בדרשה הקודמת.
מה שאמר זכר לדבר דמשמע שאין זה ראיה גמורה י"ל משום דיש סברא לומר דיעקב מחבתו היתרה לבנימין חשש גם לאיזה אסון שהוא אף לא אסון מיתה. ומכאן צ"ע במש"כ רש"י ור"ן בסוגיא דפ"ק דפסחים דלשון ואע"פ שאין ראיה לדבר זכר לדבר אמרינן רק היכא שהראיה היא מדברי קבלה ולא מדברי תורה והלא הכא אמר לשון זה אף בראיה מדברי תורה, וצ"ע. ועיין בענין זה לעיל בפ' בא בפסוק שאור לא ימצא בבתיכם.
לאפוקי מדעת רבי דס"ל בכ"מ בגמרא דנפש שבכאן פירושו ממון, ואזלי לשיטתייהו דרבנן ס"ל נתכוין להרוג את זה והרג את זה חייב לכן מפרשי ונתתה נפש תחת נפש ממש, ורבי ס"ל דבכהאי גונא פטור ולכן הוי פירוש ונתתה נפש – ממון, וצ"ל דלא קשה אליבא דחכמים ממה דמפרשינן בסמוך עין תחת עין אינו אלא ממון, וכן ביתר הפרטים שם, שן, כויה, פצע וחבורה, וכאן אנו מפרשין ממש, יען דסמכינן בזה על הדרשה דדרשינן בפ' מסעי ולא תקחו כופר לנפש רוצח, לנפש רוצח אי אתה לוקח כופר אבל אתה לוקח כופר לראשי אברים [עיין ב"ק פ"ג ב'] ולכן בהמית את הנפש דרשינן נפש ממש, משא"כ בסימא עין ושארי נזקין דרשינן תחת – ממון, ודו"ק.
בגמרא יליף מהאי קרא דעין תחת עין לאו ממש דאי אמרת ממש דילמא בהדי דסמינן לעיניה מיית והו"ל עין ונפש תחת עין.
הא כל חכמי הגמרא הסכימו דפירושו ממון ואיך יתכן שר"א יפלוג על כולם.
דשיימינן עינו של מזיק כמה הוא שוה להמכר עם עין ובלא עין, והיינו ממש דקאמר עינו של מזיק נשומה תחת עינו של ניזק. ואמנם לא מצינו לדינא חידוש זה בפוסקים, וכפי הנראה טעמם בזה ע"פ מש"כ התוס' דס"ל לר"א דהוי ככופר דמשלם דמי מזיק, ותנאי זולתו ס"ל דדוקא בכופר משלם דמי מזיק משום פדיון נפשו, עכ"ל, אבל לדעתי דבריהם צ"ע דהא גם עונש כסף שבכאן הוא פדיון נפש מאותו אבר שחייב להחסר בו, וגם באמת א"צ לומר דכל החכמים דס"ל דתחת פירושו ממון יחלקו על ר"א בחידוש דינו זה, יען דכונת ר"א דלכן לא כתב הפסוק מפורש דמשלם ממון אלא הוציא ענין זה בלשון דמשתמע גם לתחת ממש – להורות על זה דשמינן בעינו של מזיק, ולפי"ז הלא לא מצינו חולק בסברא זו עליו, ולבד זה קשה מאד לומר דלא קיי"ל כר"א אחרי דאביי ורב אשי שקלו וטרו לפרש דבריו, אם לא דנימא דהא דשקלו וטרו הוא כדי לפרש דבריו ודעתו שלו, אבל לא להלכה אלא קיי"ל בדניזק שיימינן, וצ"ע.
אם היה ישן ובא אחר וישן בצדו והזיק שני לראשון חייב, אבל אם הזיק ראשון לשני פטור, ואם שכבו יחד, כל אחד מהם שהזיק את חבירו חייב לפי ששניהם מועדים זה לזה.
ר"ל אפי' במקום שמשלם עבור נזק, דהו"א דמחויב ליתן צער רק היכא שאין נזק, כגון כואו בשפוד על צפרנו דלא אפחתיה מכספיה ושויו, אבל במקום דמשלם נזק כלול בזה גם הצער קמ"ל דמשלם צער ביחוד. וכהאי גונא דרשינן לעיל בפסוק י"ט בדרשה ורפא ירפא לענין רפוי.
כונת הדרשה להשמיענו דמשלם צער במקום שאין נזק, ומפרש דחבורה מיותר בא לגלות על כויה דרישא דקרא, דבכויה דלית בה חבורה מיירי, כגון כואו בשפוד על כף ידו ורגלו וצבת וסופה לחזור דאין כאן נזק ומשלם עבור צער לבד ואומדים כמה אדם כיוצא בזה רוצה ליטול להיות מצטער בכך ומשלם לו, ובסוגיית הגמ' באה דרשה זו בדרך שקלא וטריא, והעתקנו בלשון ברור והחלט, ובירושלמי ב"ק פ"ח ה"א באה דרשה זו בסגנון אחר, אבל הכונה אחת היא עם זה שהעתקנו.
הלשון במכילתא משובש וקטוע, והגר"א הגיה הרבה, ואנחנו העתקנו כפי המתבאר מענין, והבאור הוא דאינו חייב רק אם הכהו על עינו ממש ואז יוצא לחירות, משא"כ אם הכהו כנגד עינו וסימא את העין אז אינו יוצא לחירות, ויתבאר לפי"ז לשון הדרשה יכול אפי' לא עשה בו [בהעין] מעשה ת"ל וכי יכה איש את עין עבדו, עד שיעשה בו [בהעין] מעשה – ומדויק לפי"ז לשון המכילתא בשמיכות לדרשה זו, מכאן אמרו, טפח על אזנו וחרשו, על עינו וסימא אותו ה"ז יוצא לחירות, כנגד עינו ואינו רואה כנגד אזנו ואינו שומע אינו יוצא לחירות.
להוציא עוברה, כגון אם היה רופא והיא קשתה בלדתה.
ולאו דוקא שיכוון לשחתה ממש אלא אפי' אם כוון לטובה, כגון אם היה הרב רופא וכחל לו עינו וסימאה יוצא לחירות, משום דהא עכ"פ כוון לעין, משא"כ בהושיט ידו למעי שפחתו וסימא העובר דלא כוון לעין כלל ואיכא תרתי לטיבותא שכוון לרפאותה וגם לא כוון לעין, ועיון ביו"ד סי' רס"ז סל"ו ובש"ך.
ירוד נקרא תבלול ואין העין נסתמת בו לגמרי, רק נחלש כח הראיה, ועיין ברש"י שבת ע"ח א'.
והם ראשי אצבעות ידים ורגלים וראשי אזנים ראש החוטם וראש הגויה וראשי דדי אשה.
ולאפוקי אם שחתו באבריו הפנימים. ואמנם אין הפירוש שהקלקול יהיה בגלוי אלא רק שהאבר יהיה בגלוי, ולכן אם חרשו יוצא לחירות, כיון דהאבר הוא בגלוי אע"פ שהקלקול בפנים, ועיין תוס' ב"ק צ"ח א' ד"ה מתיב.
ואע"פ דלא לגמרי מיותר הוא דהא אצטריך הלשון לגופיה, אך מדייק מדלא כתיב לחפשי יצא כמו דכתיב בריש הפרשה ובשביעית יצא לחפשי, והלשון ישלחנו מורה שהשילוח עוד תלוי בהאדון, והיינו שצריך ליתן לו גט שחרור.
שן דחלב נקרא שן שינק בה דעתיד להתחלף וכגון בעבד קטן, אבל מכיון דכתיב עין מדמינן שן לעין מה עון שאינה חוזרת אף שן שאינה חוזרת.
צריך ביאור שמקדים להביא מדברי קבלה לדברי תורה ואין כן דרך הגמ' בכ"מ, ואפשר לומר משום דהראיה מד"ק כאן יוחר מכרחת היא מאשר הראיה מד"ת, יען כי מפסוק וקרני ראם קרניו אין ראיה שאך ורק בקרן הוי נגיחה ולא בדבר אחר, משום די"ל דכך היה המעשה שהיו קרניו קרני ראם לכן אמר בהם עמים ינגח, אבל אין ה"נ שגם בדבר אחר שייך נגיחה, משא"כ בצדקיהו שעשה לו לכתחלה דבר לנגח ולתכלית זו עשה קרנים ולא דבר אחר מבואר שאין נגיחה אלא בקרן, ולכן הקדים ראיה זו, וכעין סברא זו כתבנו בפ' ויחי בפסוק לא יסור שבט מיהודה, יעו"ש.
שור האצטדין נקרא זה המיוחד לנגיחות שמלמדין אותו ליגח, ואע"פ דמלמדין אותו רק ליגח שור ולא אדם, אך מכיון שמלמדין אותו ליגח שוב אינו מבחין בין שור לאדם. ועיין ברמב"ם פ"ו ה"ה מנז"מ וז"ל, שוורים שמשחקין בהם ומלמדין אותן ליגח זא"ז אינם מועדים זל"ז ואפי' המיתו את האדם אין חייבים מיתה שנאמר כי יגח ולא שיגיחוהו, עכ"ל. וכתב על זה בהשגות הראב"ד בזה"ל, כי יגח וכו', א"א, ולמה לא להוי כשור שהוא מועד לשופרות, ועוד שכבר פסק למעלה משסה כלבו של חבירו בחבירו חייב בעל הכלב, עכ"ל. וכתב המג"ע וז"ל, תמה אני אם קושיות אלו עומדות בפני הראב"ד, שהרי הלכה זו משנה היא, שור האצטדין אינו חייב מיתה, והוא כלשון ר"מ ממש, ולפיכך אין תרעומת זו על ר"מ אלא על המשנה והגמ' והמקרא, עכ"ל, וכמה מן התימה בכל אלה הדברים, הוא הבין שדברי הראב"ד מוסבים על מש"כ הרמב"ם אין חייבין מיתה שנאמר כי יגח, אבל באמת דבריו מוסבים על דברי הרמב"ם אין מועדין זל"ז, שאין דברים אלו במשנה, ועל זה תכון קושייתו, וכ"מ בהה"מ שכתב, ועל מש"כ [הרמב"ם] אין מועדין זל"ז כתוב בהשגות ולמה לא וכו', עכ"ל. והציון הראשי שבדברי הראב"ד כי יגח שבא בטעות הוא אטעיתיה לבעל מגדל עוז טעות גדולה ונמרצה.
שיתחייב סקילה בכל אופן שהמית.
במועד כתיב [בפסוק הסמוך] והמית, וזה שם כולל לכל אופני מיתה, וילפינן גם לתם, ומה שפרט הכתוב וכי יגח, הוא מפני שדבר הכתוב בהוה, שדרך השור להמית ע"י נגיחה, ובמכילתא באו עוד דרשות בהוכחת דבר זה, אך מפני שאין נ"מ בהם הבאנו זו הפשוטה יותר.
ר"ל שבע פעמים כתיב שור בפרשה זו בענין תם ומועד.
בס"ה ששה רבוים, וחד אצטריך לגופיה, וברבוי שור האשה פירש"י דלא נימא מדכתיב בעל השור לשון זכר, עכ"ל. ונראה כונתו מדלא כתיב בעליו, וכמו לקמן בפרשה אם בעליו עמו. ומה שפירש רק רבוי זה ולא הרבויים אחרים, נראה משום דבשור האשה מוכרח לפרש כן, משום דלכאורה קשה ל"ל לרבות שור האשה והא קי"ל (קדושין ל"ה א' ובכ"מ), השוה הכתוב אשה לאיש לכל עונשין שבתורה, ולכן פירש דהו"א הכא שאני מדכתיב בעל השור, כמבואר.
ושם בדברות האחרונות כתב מפורש ושורך וחמורך וכל בהמתך, ומה דכתיב כאן שור הוא מפני שדבר הכתוב בהוה דדרך הנגיחה בשור, ובמשנה ב"ק נ"ד ב' חשיב כל הדברים דכתיב שור והדין נוהג בכל הבהמות, וענין זה שלפנינו חסר שם, ונראה דט"ס הוא ובמקרה חסר פרט זה וצריך להשלימו, וראיה לזה שהרי בתוספתא ב"ק פ"ו ה"ז באו מועתקים כמעט דברי המשנה ושנוי גם פרט זה שלפנינו.
ובמועד כתיב מפורש או בן יגח או בת יגח (פ' ל"א), ובמכילתא באו עוד דרשות להוראת ענין זה והעתקנו את זו שהיא פשוטה יותר וכמש"כ לעיל אות קצ"ב.
ובירושלמי ערלה פ"ג ה"א ופסחים פ"ב ה"א הגירסא שאם שחטו עד שלא נגמר דינו והוא ט"ס וצ"ל אחר שנגמר דינו, ועי' בט"ז ליו"ד ריש סי' קנ"ג.
ורש"י בפ' זה כחב דילפינן איסור הנאה מבעל השור נקי, וזהו אליבא דס"ד דגמרא, ולא ידעתי למה לא פי' כפי מסקנת הגמ' דילפינן מן ולא יאכל כמבואר לפניני, ובעל השור נקי אצטריך לדרשות אחרות כפי שיבא לפנינו.
ר"ל מכיון דאסור בהנאה לכן אוסר בכל שהוא, ונראה דאין הכונה שאם נתערב שור הנסקל בהרבה שורים אפילו באלף לא בטל דלזה א"צ הטעם שאסור בהנאה, רק מפני שהוא בריה ובריה אפילו באלף לא בטל וכמ"ש מפורש בזבחים ע"ג א', אלא הכונה שאם נתערבה תערובתו בשארי דברים אוסרת בכל שהוא, ועי' בתוי"ט פ"ה מ"ט דע"ז בשם הר"ן, וצ"ע.
פשוט דמדייק יתור הלשון את, וגם אחרי הנפעל לא יכון מלת את המורה על הפעול, ודרשו את כמו עם, כלומר מה שמחובר ומצורף לבשרו דהיינו עורו, וזה טעם הדרשה שבסמוך להביא חלבו ודמו.
כמש"כ באות הקודם וצרף לכאן.
ומפרש הטעם דהו"א דעכ"פ חייב בדיני שמים משום דבאה תקלה על ידו, קמ"ל.
ר"ל העדאה והתראה כמש"כ והועד בבעליו.
שלשת החלוקים הראשונים קאי על שור שהמית אדם שמבואר בהמשך פסוקים אלו, ובשנים האחרונים על שור שהמית שור, ופרטיהם מבוארים בפסוקים ל"ה ול"ו, ומה שלא חשיב כאן החילוק שתם אינו משלם על פי עצמו ומועד משלם על פי עצמו כמבואר בב"ק ט"ו א', י"ל משום דחילוק זה נובע ממקור אחר שאינו שייך לפרטי החדושים שבפרשה כאן והוא מה דקיי"ל פלגא נזקא קנסא ומכלל דקיי"ל מודה בקנס פטור, ולכן מכיון שהכתוב כאן לא חידש דבר זה לכן לא חשבו, יען דחשיב רק מה שחידש הכתוב כמשמעות הלשון בא הכתוב לחלק. והא דפריך בגמרא שם על המשנה שחשבה כל החלוקים שבין תם למועד ולא חשבה הא דתם אינו משלם על פי עצמו, הוא משום דהמשנה חשבה כל פרטי החלוקים הנוגעים לדינא ולכן באמת היתה צריכה לחשב גם חילוק זה, משא"כ הכא דלא נקט רק מה שמחדש הכתוב וכיון דזה אינו מחדש אינו צריך לחשב וכמש"כ, וע' בס' התוה"מ.
ר"ל שנגח במשך שלשה ימים, אבל ביום אחד אפילו מאה פעמים אינו מועד.
קודם גמר דין, דלאחר גמ"ד אינו ברשותו להקדישו ולהפקירו.
ר"ל בבעלים אחד, כך פירש"י, וברמב"ם פ"ח ה"ד מנז"מ כתב עד שיהיו לו בעלים בשעת הזיקו ובשעת העמדה בדין, עכ"ל. והבינו המפרשים מלשון זה דבעינן רק שיהיו לו בעלים אבל לא דוקא בבעלים אחד, ונ"מ בזה אם הוריש או מכר דיש לו בעלים, וכ"כ בטוש"ע בחו"מ סי' ת"ו אבל לדעתי קשה לכוין כן בדעת הרמב"ם, משום דא"כ אמאי כלל זה גם בהקדשו והלא בהקדש יש לו בעלים והם הגזבר או גבאי צדקה, ולכן נראה לי דגם כונת הרמב"ם כרש"י, ואולי נשמט המלה אחד מדבריו וצ"ל עד שיהיו לו בעלים אחד, וכ"מ מלשון הגמרא עד שתהא מיתה והעמדה בדין וגמר דין שוין כאחד, ולשון זה מורה שהבעלים יהיו כאחד בכל שלשת המצבים, ואם כהבנת המפרשים בדברי הרמב"ם דתלוי רק ביש לו בעלים הול"ל עד שתהא מיתה והעמדה בדין וגמר דין בבעלים.
ובספרי פ' שופטים ילפו ענין זה מפסוק ועמדו שני האנשים אשר להם הריב יבא בעל הריב ויעמוד על ריבו, ואמנם מדאורייתא אין זה אלא בדיני נפשות אבל בדיני ממונות אין זה אלא מדרבנן, וע' בשט"מ כאן ובחו"מ סי' ק"י ס"ו.
ובגמרא ב"ק כ"ד ב' איתא אין השור נעשה מועד עד שיעידו בו בפני בעלים ובפני ב"ד.
רומז למ"ש במשנה ב"ק מ"ד ב' מסרו לשומר חנם ולשואל לנושא שכר ולשוכר נכנסו תחת הבעלים מועד משלם נזק שלם ותם משלם חצי נזק. ונראה דחסר כאן המלה וכו' ור"ל שו"ח ושואל נושא שכר ושוכר וכלשון המשנה. וטעם הדיוק מלשון ולא ישמרנו נראה דמדייק מה ששינה הכתוב כאן מלשון הכתוב לקמן ל"ו דכתיב שם ולא ישמרנו בעליו.
ר"ל שחייבים עליהם מיתה או כופר כמו על האיש. ובב"ק ט"ו א' הקשו התוס' למה לא הביאו תנא דבי חזקיה את הפסוק הקודם וכי יגח שור את איש או את אשה, והניחו בתימה, ולי נראה פשוט דכיון שרוצין להביא ראיה שהשוה הכתוב אשה לאיש לכל עונשין שבתורה לכן בודאי ראוי להביא מדין מועד שהוא בפסוק זה וממילא ידעינן לתם כיון דלדין החמור הוקשו כש"כ לדין הקל, משא"כ אם היה מביא הפסוק הקודם דאיירי בתם לא היינו יכולין לדון מזה גם למועד, וע"ע מש"כ השייך לדרשה זו בכלל לעיל ר"פ זו בפסוק ואלה המשפטים בענין דרשה כזו.
אבל בלא מתכוין כלל פטור, דגם בזה מקשינן שור לבעלים. והנה בגמרא כאן לא באה דרשה זו מפורש כן אלא בדיוק על המשנה דקתני נתכוין להרוג את הבהמה והרג את האדם פטור, ומדייק הא נתכוין להרוג את זה והרג את זה חייב, מני, דלא כר' שמעון, דתניא ר"ש אומר, אפילו נתכוין להרוג את זה והרג את זה פטור, מאי טעמא, דאמר קרא השור יסקל וגם בעליו יומת, כמיתת בעלים כך מיתת השור מה בעלים עד דמכוין ליה אף שור נמי עד דמכוין לו, ע"כ. והנה אנן דקיי"ל כרבנן דר"ש דנתכוין להרוג את זה והרג את זה חייב דין הוא דנדון היקש זה לפי שיטתייהו דרבנן, ועל יסוד זה העתקנו דרשה זו כמו שהעתקנו, וכן ראיתי להרע"ב בפי' המשנה כאן כתב בטעם המשנה היקש זה כפי שהעתקנו. ודברי הרמב"ם בענין זה פ"ד ה"א מרוצח אין מתבארים ברחבה כפי שיתבאר להמעיין בדבריו ובסוגיית הש"ס.
והא דבעלים בפניהם ילפינן מדכתיב בפ' מסעי עד עמדו לפני העדה למשפט, ונ"מ בזה בשור לבד דין זה גופיה הוא אם מסרו הבעלים מקודם את השור לשומר והזיק תחת יד השומר והחזיר לו השומר לאחר גמר דין אינו מוחזר וחייב להחזיר לו אחר משום דיכולים הבעלים לומר לו אי הוי מהדרת לי מקודם הוינא מערקנא ליה לאגמא ולא היו יכולים לדונו מפני שאין דנין אלא בפניו, וכן נ"מ אם נתערב זה השור בשוורים אחרים ואין ידוע איזה הוא כולן פטורים, דכיון שאין מכירין אותו לא הוי זה בפניו.
נסמך על ההיקש בדרשות הקודמות כמיתת בעלים כך מיתת השור ובארה בלשון וסגנון אחר.
ר"ל אבל למומתין בידי אדם כתיב (פ' מסעי) ולא תקחו כופר לנפש רוצח, ואע"פ די"ל דרק באדם ההורג לא מהני כופר אבל בשור ההורג מהני י"ל דס"ל להמכילתא מדכתיב (פ' מסעי) ולא תקחו כופר לנפש רוצח אשר הוא רשע למות, דלשון זה מיותר הוא, וי"ל דבא לרבות כל שהוא רשע למות אף שלא רצח בעצמו, ומטעם סברא זו י"ל דלא ניחא ליה להמכילתא ללמד זה כמו שלמדו בגמ' סנהדרין ט"ו ב' מדכתיב (שם) מות יומת המכה רוצח הוא, על רציתחו אתה הורגו ואי אתה הורגו על רציחת שורו, משום די"ל דהלשון אשר הוא רשע למות בא לרבות גם רציחת שורו, והגמ' לא תדייק יתור לשון זה.
ר"ל לאחר שמת הניזק ולא אחר שאמדוהו למיתה.
ר"ל כיון דהשור אינו נסקל עד שימות הניזק דכתיב והמית וגו' השור יסקל וגם בעליו יומת וסמיך ליה אם כופר יושת עליו, וא"כ הוי תשלומי הכופר כמו סקילת השור דאינו נעשה עד שיומת הניזק, ועיין לעיל בדרשה והמית איש או אשה דמטעם זה דכופר אינו משתלם אלא לאחר מיתה אם המית את האשה צריך ליתן את הכופר ליורשיה ולא לבעל, יעו"ש.
ר"ל דאפילו נתכוין להרוג את הבהמה והרג את האדם ג"כ חייב בכופר אף דפטור מסקילה [ע"ל בפ' הקודם אות רט"ז]. ובטעם הרבוי מן אם פירש"י דהול"ל כופר יושת עליו, ונראה בכונתו דסמך על הדרשה בסוף פסוק הקודם שהבאנו, דמה דכתיב וגם בעליו יומת היינו בידי שמים ובכופר קנה נפשו, וא"כ לא שייך לומר אם כופר, דהא באמת מחויב הוא בכופר כדי לפטור נפשו מעונש וכמש"כ לעיל אות רכ"ד.
ר"ל שיאמדו הדיינים דמי הנהרג לפי שויו, ואצטריך לאשמעינן זה דלא נימא כיון דלשון זה מוסב על הלשון הקודם אם כופר יושת עליו ועליו פירושו על המזיק, והו"א דגם כנוי נפשו מוסב ג"כ על המזיק. קמ"ל.
פירש"י כגון במזיד ולא אתרו ביה דאינו בר קטלא ולא בר גלות, עכ"ל. וכונתו בדברים אלה ליישב שלא יקשה מה אצטריך מיעוט זה תיפוק ליה דקם ליה בדרבה מיניה, על זה אמר דאיירי באופן שאינו בר קטלא.
ר"ל דהו"ל לומר או בן או בת יגח, ומדכתיב שתי פעמים יגח בא לרבות שני עניני נגיחות, נגיחת התם ונגיחת המועד, ומפרש בגמרא דאצטריך לרבות בן ובת קטנים בתם לנזקין משום דהוה אמינא כיון דאינם במצות אינם בדיני נזקין.
יתכן דדריש או בן או בת אף כזה שהוא ספק בן או בת, דהיינו טומטום ואנדרוגינוס.
או רבויא הוא, והרבותא בבן ובת שלו דהו"א כיון דהוא יורש אותם ממילא אינו משלם כופר, וכיון דכופר אינו משלם גם השור אינו נסקל דשקולים הן, קמ"ל, וע' בס' התוה"מ.
גם בזה הרבותא כמש"כ באות הקודם, דכיון דגר אין לו יורשים וממילא אינו משלם כופר והו"א דגם השור אינו נסקל, קמ"ל.
טעם הדרשה נראה דדייק לשון לו, דמשמע שיעשה להשור, דמוסב על הלשון או בן יגח, ובאמת הלא איירי כאן במועד שגם הבעלים משלמין כופר, ויותר היה נכון לומר כמשפט הזה יעשה, ולכן דריש דמרמז דקאי על משפטי השור השונים אנזק וחצי נזק, כדמפרש.
ר"ל כיון דכמשפט קאי שלא אענינא דפסוק זה אלא אנזק וחצי נזק א"כ לא שייך לשון הזה לכאן, לכן דריש שבא לפטרו מד' דברים דשור שחבל באדם אינו משלם ד' דברים, ומשנה היא בפרק החובל (בבא קמא פ"ז א)', והטעם בזה כתב הרמב"ם בפ"ז ה"ג מנז"מ דדמי כמו הזיק ממונו של אדם דאינו חייב רק בחצי נזק ועיין בתוס' כאן, ובב"ק כ"ו א' דריש ענין דרשה זו מפסוק דפ' אמור איש בעמיתו ולא שור בעמיתו יעו"ש לפנינו.
ר"ל דאפילו אם המית את העבד שלא בכונה חייב בקנס שלשים שקלים, ופי' שלא בכונה היינו אפילו אם כוון לבהמה והרג את העבד, וגם בבן חורין אצטריך רבוי מיוחד לזה כמבואר לעיל בפסוק אם כופר.
הרא"מ פי' בטעם דרשה זו דמדייק דאילו בעבד עברי הרי צריך לשלם כופר, אבל אין זה מוכרח, שהרי אפשר לומר דאשמעינן דשיעור הכופר בעבד הוי שלשים שקלים, וגם מה זה שסיימה הדרשה יתן לאדוניו, ולי נראה דהדיוק הוא משום דאילו בעבד עברי הרי צריך ליתן הקנס ליורשיו ולא להאדון.
עיין משכ"ל בפסוק כ"ת בדרשה ובעל השור נקי – נקי מדמי עבד.
כלומר במטבע שהיתה מהלכת בעיר צור שהיתה של כסף מזוקק, שהדנרין וסלעין שבצור היו שוין להדנרין וסלעין שחייבתן התורה בפדיון הבן. ושיעורן בערך מטבעות מדינתנו רוסיא יתבאר אי"ה לפנינו בפ' קרח בענין פדיון הבן בפסוק עשרים גרה יהיה השקל.
ענין זה הוא בגמרא בעיא דלא אפשטא, ובכ"ז תפס הרמב"ם בפי"א ה"א מנזקי ממון עיקר סברא זו דאעפ"כ לאו אדון הוא, ובאמת כך הסברא נוטה, דהא עכ"פ יוצא לחירות ואע"פ דמעוכב גט שיחרור אבל שוב לא קרינן ביה אדוניו, והה"מ כתב בטעמו, כיון דספק הוא הוי ספק ממון לקולא, ונראה כונתו דכיון דספק הוא אוקמינן ממון בחזקת מרי' ואין מוציאין ממנו, וגם אנחנו תפסנו בדרך זו שסלל הרמב"ם בענין זה והעתקנו הדרשה כמו שהעתקנו.
י"ל הכונה דאיירי בעבד אשה מנכסי מלוג שלה שהבעל אוכל פירות, וקמ"ל דצריך ליתן הכופר להאשה שהיא אדוניו באמת כי אף שהבעל משתמש בנכסי מלוג שלה הוי רק קנין פירות דלא הוי כקנין הגוף, ועיין בב"ק פ"ט ב' ובס' החוה"מ.
ר"ל לפי שיצא לדון בדבר החדש שצריך לשלם שלשים שקלים, והו"א דגם דין השור נשתנה שאינו נסקל לכן החזירו הכתוב לכללו דנסקל.
דהו"א כמו שהוקל ענשו של אדון בעבדו כשחבלו בגופו דיש לו הזכות מיום או יומים כמבואר לעיל בפרשה כך הוקל ענשו בשור שלו, קמ"ל.
ואמנם לא שייך לומר לפי"ז לכתוב רחמנא בור ואנא ידענא שור בק"ו שדרכו לילך ולהזיק, יען דכנגד זה יש חומרא בבור שתחלת עשייתו לנזק, דמיד כשנפתחה עלולה להזיק, ועיין בסוגיא דב"ק ה' ב' שקלא וטריא בסברות אלו.
ר"ל אם לא היה כתוב מפורש כריה לא היינו מענישים את הכורה ע"פ ק"ו מפותח, ועיין בתוס' בריש מס' ב"ק ובדף נ' א' דהגמרא שלנו לא ס"ל כן אלא דעונשין ממון מן הדין, ונראה מדבריהם שתפסו בכונת המכילתא דבכל עונשי ממון אין עונשין מן הדין, אבל לו"ד י"ל דא"צ לעשות מחלוקת בין הגמרא והמכילתא, די"ל דגם המכילתא ס"ל דבממון עונשין מן הדין, ורק בנזקי הבור לבד אין עונשין מן הדין, כלומר מן הדין זה שמפרש. ונראה בטעם הדבר משום דחיוב בור בכלל הוא חדוש, ואינו דומה לשאר נזקי ממון שדרכם לילך ולהזיק וגם צריך שיהיה ההיזק ברשותו, משא"כ בור אין דרכו לילך ולהזיק וגם חייב בבור ברה"ר דעשאו הכתוב כאילו הוא ברשותו כדאיתא בכ"מ בגמרא שני דברים אינם ברשותו של אדם ועשאן הכתוב כאילו הם ברשותו, ואחד מהם הוא בור ברה"ר, ולכן אם לא היה כתוב רק פותח לבד הו"א כיון דהוי חדוש אינו חייב אלא על הפתיחה לבד ככל דבר חדוש שאין לך בו אלא חדושו ואין עונשין מן הדין גם על הכריה, ודו"ק.
ר"ל כשיעור מיתה דהיינו עשרה טפחים, והיינו רק הפותח בור מן י' טפחים, אבל לענין נזקין ליכא שיעור, דהנזק בכל שהוא מצוי. כ"כ הרמב"ם בפ' י"ב הט"ו מנז"מ, ומקורו מתוספתא ב"ק פ"ה, ואף דשם מחלוקת חכמים בזה אי לענין נזקין יש שיעור או לא, בכ"ז פסק כמ"ד אין שיעור, משום דבמשנה ב"ק נ' ב' איתא סתם היה הבור פחות מי' טפחים והוזקו בו חייב, ומדלא נתנה המשנה שיעור משמע דס"ל דלענין נזקין אין שיעור, כיון דאפשר ליזוק בכל שהוא, ודו"ק.
אבל בעל החצר חייב, הואיל והוא חייב למלאותו או לכסותו ולא עשה הרי זה כמו שחפרו הוא.
וחייב השני גם בנזקין, ואע"פ דגם הראשון עשה שיעור נזקין, וליכא למימר דבא הכתוב למעט הראשון רק ממיתה, יען דעל זה לא צריך קרא דפשיטא הוא שהרי לא עביד שיעור מיתה ולא יתכן לחייבו על זה, ולכן כשמעטו הכתוב על כרחיך מעטו גם מנזקין, וטעם הדבר משום דכיון שהאחרון העתיקו ממדת נזקין למדת מיתה ומתוך כך חייב בכל.
נראה בטעם הדרשה, דמשמע ליה דהלשון או כי יכרה מורה דאין עיקר הקפידא על מעשה הכריה אלא על גרם ההיזק הבא על ידי הכריה כיון דלא פתח הכתוב בלשון כי יכרה, ולפי"ז כיון דהקפידא על גרם ההיזק ממילא אין נ"מ אם חפר הוא בעצמו או שהה אותו בור כרוי שבא לו בלקוחין או בירושה ומתנה. וי"ל עוד דסמיך הירושלמי לדרוש כן מלשון כי יכרה מדלא כתיב כי יחפור, ודריש יכרה מענין קנין, כמו בס"פ ויחי השדה אשר כריתי לי, שפירושו אשר קניתי, כמבואר בר"ה כ"ו א' ועיי"ש לפנינו. וברמב"ם פי"ב ה"ג מנזקי ממון הביא זה הדין וכתב בטעמו משום דכתיב בעל הבור ישלם מי שהבור שלו, ומקור דין זה הוא ממכילתא כפי שיבא לפנינו עוד, ונראה דלכן הכריע להביא הדרשה ממכילתא ולא מירושלמי שלפנינו מפני שהיא פשוטה יותר במשמעות הלשון, וכן דרכו בכ"מ בחבורו בכהאי גונא.
הגר"א מחק דרשה זו, ואולי מפני רוב פשיטותה, ובכ"ז העתקנוה מפני שכן באה בילקוט ובפסיקתא, וצ"ע.
ר"ל דלא נימא דפי' הלשון ולא יכסנו דאינו מועיל כלל כסוי ורק צריך סתימה בעפר, אלא אם כסהו לבד ג"כ פטור, ומפרש בגמרא נ"ב א' אם כסהו כראוי היכי נפל ומשני כשהתליע מתוכו. וערך כסוי כראוי מבואר בגמ' (ב"ב ס' א') כדי שתהא עגלה טעונה אבנים מהלכת עליה, וטעם הדיוק מן ולא יכסנו יתבאר בדרשה הבאה, וע"ע בזבחים ס"ו א'.
ר"ל אם מסר בור פתוח לשומר חנם חייב השומר, וכ"פ הרמב"ם פי"ב ה"ח מנזקי ממון, והמפרשים לא גלו המקור. ובבאורי הגר"א לחו"מ סי' ת"י ס"ק מ"א כתב מקור לזה שהוא נלמד ממ"ש בגמ' אם מסרו לחרש שוטה וקטן חייבים הבעלים משמע הא לסתם שומר חייב השומר, ולפלא הוא שלא זכרו כולם ממכילתא שלפנינו. וענין דרשה זו בכלל אחד הוא עם הדרשה דלעיל פ' כ"ט ולא ישמרנו, יעו"ש. ונראה דחסר כאן במכילתא המלה וכו', דבודאי לא בשומר חנם לבד הדין כן, כי אם בכל השומרים, וכלשון המשנה בב"ק מ"ד ב' מסרו לשומר חנם ולשואל לנושא שכר ולשוכר נכנסו תחת הבעלים, וכ"ה בברייתא ב"ק י"ג ב', ועיין מש"כ בדרשה כזו לעיל בפסוק הנזכר.
ר"ל וגם המצייר ומסייד חייב בכסוי, ובב"ק נ"א ב' מובא זה הענין רק אינו נסמך על הלשון ולא יכסנו כמו הכא במכילתא, ומפרש שהראשון שחפר או כרה עשה הבור רחב ולא היה בו שיעור הבל למיתה, כגון שהיה רחבו יותר מעמקו ובא אחר וצייר וסייד וע"י זה נעשה השטח קצר, ואם ידוע דמחמת ההבל מת כגון אם היה בבור ספוגין של צמר דלא הוי חבטה חייב זה האחרון, ועי' ברמב"ם פי"ב ה"ג מנז"מ.
ר"ל אפי' אם מת מחמת ההבל שבבור וכש"כ אם מת מחמת החבטה.
דלפעמים כתיבי שני שמות ומשמעם ג"כ כל אחד בפני עצמו, אך צריך לזה דרש מיוחד, וכמו במכה אביו ואמו באה דרשה להורות על החלוק, לכן אם היה כתוב שור וחמור הו"א שניהם ביחד, ולכן כתוב מפורש או לחלק. ואע"פ דבלא זה היינו יודעים דמשמעם בפני עצמם מדכתיב ונפל בלשון יחיד ולא ונפלו, אך זה אין ראיה, דכ"פ מצינו שני שמות והפעל יחיד קאי על שניהם, כמו ועשה בצלאל ואהליאב (פ' ויקהל).
ר"ל ברגיל, ושור וחמור רגילים להיות מצוים לאדם לצורך עבודת השדה והובלת משא. ורש"י פי' הוא הדין לכל בהמה וחיה שבכל מקום שנאמר שור וחמור אנו למדין שור שור משבת, ולמה נאמר שור או חמור – שור ולא אדם חמור ולא כלים, עכ"ל. והנה מש"כ דבכ"מ שנאמר שור וחמור ילפינן שור שור משבת – כן אמרו בגמ' כאן, אבל לענין בור ילפו בגמ' מכסף ישיב לבעליו, כמובא לפנינו, ועי' בתוס' כאן (נ"ד א') בטעם הדבר דלא שייך כאן לילף משבת, ואף גם זאת קשה לפי דבריו מש"כ ולמה נאמר שור או חמור והא שור אצטריך לגז"ש שור שור משבת, וצ"ע בכלל דבריו לפי המשך דברי הגמ'.
ר"ל אף שלא הפקיר בורו אך מכיון שהפקיר רשותו חייב, ועי' מש"כ בפסוק הקודם בדרשה או כי יכרה אות רמ"ז.
מדייק דהו"ל לכתוב רק ישלם והוי ידעינן דקאי על בעל הבור, ובא לרבות דאפי' לא כרה הבור בעצמו, וכמש"כ הרמב"ם בפי"ב ה"ג מנזקי ממון אחד החופר בור או שנחפר מאליו או שחפרתו בהמה או חיה [ברשותו] הואיל והוא חייב למלאותו או לכסותו ולא עשה ה"ז חייב בנזקיו, ואחד החופר או הלוקח או שניתן לו במתנה שנאמר בעל הבור ישלם מי שיש לו בעלים מכל מקום עכ"ל. והמפרשים לא גלו מקור הדברים, אבל ברור הוא שסמך על המכילתא זו. ובבאורי הגר"א לחו"מ סי' ת"י ס"ק ה' ציין על דין זה המקור סתם ממכילתא ולא ביאר דבריו, ואין ספק שכוון למכילתא שלפנינו, ולחנם כתב המגיה לבאורו שלא מצא דין זה במכילתא, וגרם לו זה שלא עיין אחר דין זה ברמב"ם בהלכה שהבאנו, שאז ראה כי הענין מבואר במכילתא וכי הגר"א רמז לה. ובירושלמי ב"ק פ"ה ה"ו באה הדרשה על לקוח וניתן לו במתנה מלשון או כי יכרה שבפסוק הקודם, ועיין מש"כ שם בטעם שהביא הרמב"ם לענין זה דרשה זו שלפנינו ולא אותה דרשה שבירושלמי.
פירש"י דהו"ל לכתוב בעל הבור ישלם כסף לבעליו וכתב ישיב לרבות כל השבות, עכ"ל. ונראה בטעם דרשה זו משום דהלשון ישיב מורה בעלמא על השבת הדבר עצמו, כמו והשיב את הגזלה, וא"כ מכיון שכתוב כאן ישיב שוב אינו דבוק לו הלשון כסף, שהרי ההיזק כאן לא היה בכסף ממש, ולכן דריש דבאמת צריך להשיב ההיזק כמו שהוא, ומה דכתיב כסף הכונה רק שצריך להעריך ההיזק בכסף, אבל לא דוקא בכסף ממש, אלא בכל דבר ממש היינו בכל דבר שוה כסף, וזהו מ"ש כסף ישיב לרבות כל דבר. והנה אע"פ דבפרשה הסמוכה כתיב בתשלומי נזק מיטב שדהו ומיטב כרמו ישלם, מתבאר בגמ' דזה הוא כשאין לו מטלטלין ומגבהו מקרקע, אבל כל זמן שיש לו מטלטלין ומגבהו מהם יכול לסלקו אפי' בסובין, משום דבמטלטלין נקרא כל דבר מיטב כפי שיתבאר עוד בפסוק הנזכר, ועי' בחו"מ סי' תי"ט.
עיין מש"כ בפסוק הקודם בדרשה וכי יפתח איש בור אות רמ"ו וצרף לכאן.
דריש והמת מוסב על ישיב, ור"ל שהטרחה חלה עליו.
שאסור לו ליהנות מהם, דכתיב בהו (פ' ראה) ואכלת ודרשינן ולא לכלביך. והנה באמת היה אפשר לנקוט דין זה גם בקדשים תמימים, אך נקיט פסולי המוקדשין לרבותא יתרה דאע"פ דלענין שאר נזקין חייב משום דקרינן בהו שור רעהו בכ"ז בבור פטור מטעם דרשה זו, משא"כ בקדשים תמימים בלא"ה אינו נוהג דין זה, דאפי' בכל נזקין פטור משום דכתיב שור רעהו ודרשינן ולא שור של הקדש.
ר"ל שאם חפר בור סמוך לרה"ר כדי לעשות יסוד לחומת ביתו ומחמת כן נתקלקל הקרקע של רה"ר או קרקע חבירו פטור, וזה דריש מלשון יהיה לו דיונח על דבר המיטלטל ולא על קרקע.
שאם נפל אדם לבור ומת פטור, משום דהמת אסור בהנאה ולא שייך יהיה לו, וע' תוס' ב"ק י' א'. ובפסוק הקודם בדרשה ונפל שמה שור או חמור בא ענין זה מדרשה שור ולא אדם, ושם בארנו בטעם הדבר בארוכה, יעו"ש.
ר"ל אילו שייך הנבלה להמזיק למה צריך הכתוב לאשמעינן פשיטא הוא אחרי דמשלם הכסף בשלימות לא יתכן שיטול הניזק גם הנבלה אלא בא לאשמעינן שהניזק נוטל הנבלה, והיינו ששמין אותו בדמים ומנכה לו המזיק מדמי הנזק. ולקמן בפסוק ל"ו כתיב ג"כ הלשון והמת יהיה לו ודרשו בגמרא ב"ק י' ב' והמת יהיה לו לניזק דאי ס"ד דמזיק לכתוב רחמנא שור תחת השור ולשתוק, ר"ל דהתם כתיב שלם ישלם שור תחת השור והמת יהיה לו, וכתב בס' התוה"מ דדרשת המכילתא שלפנינו נסמכת על דרשת הגמרא והמת יהיה לו שבפסוק ל"ו דשם מיותר הוא מדכתיב שם שור תרית השור, כמבואר, אבל לפי מה שכתבנו א"צ לזה, אלא שדרשה זו תקיפה לעצמה, והיינו ע"פ הסברא לבד היינו מכריחין דלו – היינו למזיק, משום דלא יתכן שאחרי שהוא משלם כל ההיזק יהיה שייך עוד הנבילה להניזק וכמש"כ, ודו"ק.
ר"ל דהך נגיפה אינה דחיפת הגוף אלא נגיחה בקרן [דהשרש נגף מורה רק על עצם ההכאה ולא על הדבר שמכין בו וההכאה אמנם תוכל להיות גם בקרן גם ברגל או בגוף, באבן ובאגרוף ובכל דבר, ומדסיים כאן או נודע כי שור נגח הוא – והשם הזה מורה גם על ההכאה גם על הדבר שמכין בו כדאמרינן בגמ' ב' ב' אין נגיחה אלא בקרן – משמע דההכאה כאן (וכי יגוף) נמי מיירי ע"י קרן]. והחלוק בין נגיפה לנגיחה וטעם הדבר דבאדם כתיב וכי יגח (פ' כ"ח) ובבהמה כתיב וכי יגוף מבואר לפנינו לעיל בריש פסוק כ"ח בדרשה וכי יגח, יעו"ש וצרף לכאן.
דין זה הובא במשנה (ב"ק ל"ט א') ומתבאר שם בגמ' דבכ"ז אם הוחזק השור נגחן מעמידין ב"ד אפוטרופוס, והטעם פשוט, דאע"פ דהבעלים קטן הוא מ"מ אי אפשר להניח שור נגחן כהפקר להזיק את הבריות.
ס"ל לר"ע דלא שהניזק הוי רק בעל חוב של המזיק וזוזי הוא דמסיק ביה, אלא הוי שותף עם המזיק בשור הנוגח. ונ"מ בזה מבואר, שאם היה רק בע"ח אז אין לו להניזק לתפוס את השור מעצמו, ורק ב"ד מסדרים מכירת השור החי וחוצים את הכסף, וכן אם הקדישו ניזק אינו קדוש כיון דאין לו חלק בגופו, וזו היא באמת דעת ר' ישמעאל, משא"כ דעת ר"ע שהלכה כמותו הוי הניזק שותף בהשור, ולכן לניזק ומזיק מזהיר רחמנא, שיש רשות לניזק למכור השור, ואם הקדישו ניזק קדוש כשאר הקדש השותפים, ועוד נ"מ יש.
ר"ל דאפי' שחטו צריך למכרו ולחצות את כספו וגובה מבשרו וצריך לשלם הפחת שנפחת בשחיטה, ומיתורא דשור דריש דהו"ל לכתוב ומכרו את החי, ועיין בחו"מ סי' ת"ז ובש"ך ס"ק ב'.
משום דיש רשות לבהמה להלך ברה"ר ודרך הבהמה להלך ולאכול כדרכה ולשבר בדרך הלוכה ואין רשות לאדם להניח את פירותיו וכליו ברה"ר משא"כ בקרן שגם לשור הניזק יש רשות להלך. וטעם הדיוק מלשון כי כספו הוא משום דלשון כספו יונח ביותר בכנוי ביחס לאדם כשמייחס שייכות הכסף להאדם, אבל כאן היה יותר נכון לומר וחצו את הכסף. ועיקר דין זה יבא לקמן בפרשה הסמוכה בפסוק ושלת את בעירה (ד'), וע"ע בסמוך אות רפ"ה. ואע"פ דלפטור שן ורגל אתמעט לקמן מלשון ובער בשדה אחר ולא ברה"ר, אך אי מהתם הו"א דפטור רק מנזק שלם קמ"ל כאן דפטור אף מחצי נזק, וכהוראת הלשון וחצו את כספו, ולא וחצו כספו של אחר.
ואע"פ דכתיב וגם את המת יחצון ואם אינו שוה כלום מאי שייך חלוקה בו, ס"ל לר"מ דלשון וגם את המת יחצון אתא לפחת שפחתה מיתה מחצין בחי, כלומר שמין שור המת כמה היה שוה בחיים וכמה נפחת עתה ונותן המזיק חציו, אבל העיקר בזה כדעת ר' יהודה בדרשה הבאה דאע"פ דאמת הוא דמנה נותן לו דהיינו חצי נזק, דילפינן מלשון וגם את המת יחצון ענין פחת שפחתה מיתה, אבל העיקר אתא להורות דשתפיה רחמנא למזיק בשבחיה דמת, משום דחס רחמנא עליה שלא ישלם כל כך בשביל שורו המזיק, ומדייק זה, משום דאל"ה הול"ל ואת המת יחצון ולא וגם, יען דהלשון וגם משמע דמוסב על חלוקה כערך החלוקה בכסף השור החי, ואיירי כשיש לו שווי, ובכ"ז העתקנו גם דרשה זו של ר' מאיר, משום דעכ"פ הדין דין אמת וכפי שיתבאר עוד, עיין באות הסמוך.
ר"ל שמין את הנבלה כמה פחותין דמיה עכשיו משעה שהיה חי ונותן לו מזיק חצי הפחת, וכבר נתבאר ענין זה בדרשות הקודמות, עיין לעיל אות רפ"ב.
דהו"ל לכתוב וחצו את כספו וגם את המת, ולולא רבוי זה הו"א דקרן ברה"ר פטור אפילו מחצי נזק בק"ו משן ורגל שברשות הניזק משלמין נזק שלם וברה"ר פטורין מכל כמבואר בדרשה למעלה, כש"כ קרן שברשות הניזק משלם חצי נזק אינו דין שברה"ר פטור מכל, לכך אצטריך רבוי יתרה לחייב קרן ברה"ר בחצי נזק.
הסלע הוא ארבעה זוזים, וכונת הדרשה כמש"כ בפ' הקודם אות רפ"ג דאע"פ שנוטל המזיק חלק בשבח הנבלה אם השביחה משעת מיתה עד שעת העמדה בדין, משום דחסה התורה על המזיק שלא ישלם הרבה עבור היזק שורו, בכ"ז אם השביחה כ"כ עד שחצי השבח עולה יותר מדמי ההיזק לא אמרי' דהמזיק יטול חצי השבח וירויח משום דגזה"כ הוא שלם ישלם בעלים משלמין ואין בעלים נוטלין [ומ"מ פטור הוא מלשלם מה שהזיק שורו], ואע"פ דזה כתיב במועד בכ"ז דרשינן מכפל לשון גם לתם.
לעיל כתיב כסף ישיב לבעליו, וה"נ אם רוצים שניהם לשלם בכסף משלם בכסף. ובמכילתא כתוב כאן במקום להלן ולהלן במקום כאן, ונראה שט"ס הוא.
ר"ל שהוא נוטל את הנבלה בחשבון הכסף שחייב לו המזיק.
ר"ל אי ס"ד למזיק לא אצטריך לאשמעינן זאת דפשיטא הוא כיון דמשלם שור תחת השור בודאי הנבלה שלו היא, אלא ע"כ הפי' והמת יהיה לו לניזק, ואשמעינן שהוא נוטל את הנבלה בחשבון כמבואר. ומה שנוגע עוד לדרשה זו ביארנו לעיל בפסוק ל"ד בדרשה מלשון כזה, ועוד באו דרשות בגמ' על הלשון מתמול שלשום ולא ישמרנו בעליו שבפסוק זה, אך הן כפולות בלשונות כאלה לעיל בפסוק כ"ט ושם נעתקו ונתבארו כל הדרשות, יעו"ש וצרף לכאן.
נראה הכונה דהו"א דדין זה הוא רק בגונב שור לבד או שה לבד, אבל בגונב שניהם פטור מד' וה' משום דכל כך לא החמירה התורה על הגנב לשלם תשעה, קמ"ל דבאופן כזה חייב על זה לעצמו ועל זה לעצמו, וטעם הדיוק משום דאם לא בא או לדרשה היה יכול לכתוב שור ושה, ואי משום דלא נטעה לומר שניהם ביחד, זה היינו יודעים מדכתיב וטבחו או מכרו ולא וטבחם או מכרם, אלא לכן כתב או לחייב על זה בפ"ע ועל זה בפ"ע, והיינו אם גנב שניהם כאחד.
בשותפין שגנבו איירי שטבח אחד מהם שלא מדעת חבירו, אבל אם מדעתו חייבים. והנה זה פשוט דגם במכירה הדין כן, וכ"ה ברמב"ם פ"ב הי"ד מגניבה, ומה שקבעה הגמ' דרשה זו על וטבחו לבד ולא גם על ומכרו, י"ל פשוט משום דעיקר ההכרח להדרשה כולו בעינן הוא רק מן וטבחו, לפי שאי אפשר לחצאין. ואמנם באיזה נוסחאות מש"ס כ"י הנוסחא במלואה כמובא בס' דקדוקי סופרים.
שמכרה לעשות בה מלאכה שלשים יום, ואע"פ דבלא ההיקש ג"כ היינו למדים כך מפשטות הלשון ומכרו והאי שכירות הוא, אך היינו מרבים שכירות כזו ע"פ מה דקיי"ל שכירות ליומי ממכר הוא.
ר"ל דבר שהוא ניתר בשחיטה הוי שיור במכירה, וכיון דאי אפשר לשייר בטביחה יד או רגל או חוץ מאחד ממאה שבו, לכן כך הוי שיור במכירה אם מכר חוץ מאלה, אבל קרנה וגיזותיה אחרי דלא שייכי לטביחה ומשתיירי מן הטביחה כמו שהם מקודם, לכן אם מכר חוץ מאלו הוי ג"כ מכירה.
קצת צ"ע בכלל ההיקש הזה, דהא זה הוי כמו אין דנין אפשר משאי אפשר, וכיון דא"א למכירה כי אם בסיוע צד אחר, וגם אם נקיש בהחלט טביחה למכירה יתחייב שלא יהיה חייב בטביחה כי אם ע"י אחר כמו במכירה, ולא ע"י עצמו, וזה דבר חדוש. ואפשר לומר ע"פ מה דקיי"ל בסוגיא שאם הקדישו לבדק הבית חייב ג"כ משום מכירה דמה לי מכרו להדיוט מה לי מכרו לשמים [ויובא בסמוך], ולפי"ז ניחא, שהרי אפשר גם למכירה ע"י עצמו והיינו אם הקדישו, כי אע"פ שיש צד אחר בזה אבל הוא יכול לעשותה מעצמו. ודע כי בשטמ"ק לכתובות ל"ג ב' יש מי שפירש דהלשון מה מכירה ע"י אחר, י"ל דדרך למכור ע"י סרסור, אבל לא ידעתי אם הלשון אי אפשר שלא ע"י אחר סובל פירוש זה, כי האמנם אי אפשר כלל למכור בלא סרסור, וצ"ע.
ר"ל מכירה הוא בהכרח חוץ לרשותו, שהרי כשמוכרה יוצאת לרשות אחר, ואם מכרה ברשות הבעלים פטור מד' וה', כך הטביחה אם טבח ברשות הבעלים פטור מד' וה', וטעם הדבר משום דכל זמן שהוא ברשות הבעלים עדיין לא קנאה קנין גמור בשנוי רשות, וכן מה מכירה מותרת בהנאה אף טביחה כן, לאפוקי אם שחט לעובד כוכבים. ובמכילתא איתא עוד מה מכירה מותרת באכילה אף טביחה כן לאפוקי טריפה, ואנו השמטנו זה, מפני שזו דעת ר' שמעון במשנה ב"ק ע"א א' משום דס"ל שחיטה שאינה ראויה לא שמה שחיטה, ואנו לא קיי"ל כן אלא דחייב גם בטריפה.
כמבואר בדרשה דלעיל מכרה חוץ מידו חוץ מרגלו וכו', אינו משלם ד' וה', ועוד איתא במכילתא מה טביחה שאינה יכולה לחזור אף מכירה שאינה יכולה לחזור, וזה לאפוקי אם מכרה לשלשים יום דחוזרת, וכבר באה דרשה זו לפנינו לעיל.
נראה הכונה דבאמת הוראת השורש מכר היא גם במסירת דבר לרשות אחר מבלי קחת דבר אחר תמורתו כמו תמכור עמך בלא הון (תהלים מ"ד), וימכרם ביד אויביהם, (שופטים ב') וא"כ אין נ"מ אם מוסרו להדיוט או להקדש, דעכ"פ מוציאו מרשותו לרשות אחר.
מ"ש והודה לאחד מהם פשוט הוא משום דאם הודה לשניהם ואח"כ באו עדים פשיטא דפטור דקיי"ל מודה בקנס ואח"כ באו עדים פטור, ותשלומי ד' וה' הוי קנס, והרבותא היא רק בהודה לאחד מהם, והו"א כיון דצריך לשלם לאחד מהם חצי הערך מד' וה' הוי כמו חמשה חצאי בקר והתורה אמרה חמשה בקר שלמים, קמ"ל דאמרינן אפילו חמשה חצאי בקר, והנה אע"פ דלעיל בפסוק ל' אם כופר יושת עליו דרשינן כופר שלם ולא חצי כופר, והוא היפך מדרשה שלפנינו אפילו חצאי בקר, אך התם הוי הטעם משום דכופרא כפרה, וכפרה לא שייך למחצה.
עיין מש"כ בדרשה הבאה.
ר"ל שהרכיבו הגנב על כתפי וזלזל עצמו לפיכך הקל הקב"ה עליו בתשלומין. ונראה הכונה כמה גדול כבוד הבריות, היינו כמה חשוב כבוד הבריות בעיני הקב"ה אף שלא במקום רואים, דהא בודאי נשא הגנב אותו שלא בפני רואים אלא רק זלזל בעצמו, וצ"ל דמ"ש שור שהלך ברגליו הכונה על מין השור שדרכו לילך ברגליו, אבל בפרט משכחת לה שגם שור צריך לישא אותו על הכתף כגון עגל קטן, וכן צ"ל להדרשה הקודמת משום בטול מלאכה ג"כ בדרך כלל נאמר, וראיה לזה מברייתא דב"ק ע"ח ב' הגונב את הקטעת ואת החגרת חייב ד' וה', ואלה הלא אינן ראויות למלאכה.
באור הענין, כי בתשלומי ארבעה וחמשה בכלל כלול חלק אחד לתשלום כפל, וההקדשות ידוע שנתמעטו מכפל, כפי שיתבאר בפרשה הבאה בפסוק ישלם שנים לרעהו וא"כ בציר להו חדא חדא מארבעה וחמשה לכן אינו משלם כלל. ועיין ברמב"ם פ"ב ה"א מגניבה דגם הגונב מן העובד כוכבים פטור מד' וה', ולא נתבאר המקור, וצ"ל דזה הוא ע"פ הסברא שלפנינו, דכיון דמכפל פטור ע"פ הדרשה רעהו ולא עובד כוכבים א"כ ממילא פטור מד' וה' דלא הוי רק ג' וד', כמבואר. וכהאי גונא כתבנו בדעתו לקמן בפרשה הבאה בפסוק ונמכר בגנבתו בדרשה בגנבתו ולא בכפלו, יעו"ש.
והוי הלשון חמשה וארבעה מעין הלשון במשלי ו' ונמצא ישלם שבעתים שענינו שבע פעמים – ששה והוא.
נגידין באירו כחושים וקרובין למות וכמו שתרגם אונקלוס ויגוע ואתנגד, ור"ל יכול כיון שמשלם ד' וה רשאי לשלם כחושים וגרועים עד שבהצטרפות יהיו שוים בערך האחד הנגנב, קמ"ל דצריך לשלם תחת השור הנגנב כמו שהיה הוא, והיינו שיהיה זה הנשלם עומד במקומו ושוה לו, וכמו תחת אבותיך יהיו בניך (תהלים מ"ה).
עיין מש"כ לעיל אות רצ"ה דהרבותא היא אע"פ דבעלמא קיי"ל אין שליח לדבר עבירה אבל הכא חייב ע"י שליח, והרבוי מתחת הוא משום דהול"ל חמשה בקר ישלם בשור וארבע צאן בשה, דהוו משמעו בעבור השור ובעבור השה, ודריש מתחת שאם מינה שליח תחתיו ג"כ חייב.
הוא לא ס"ל כרבא בדרשה הבאה דודאי על נפשות הוא בא, יעו"ש. ובענין דחוי שבת מפני פקוח נפש יתבאר אי"ה לפנינו לקמן בפ' תשא בפסוק אך את שבתותי תשמרו ובפ' אחרי בפסוק וחי בהם.
עיין בדרשה שבסמוך באות ה' יתבאר ענין דרשה זו.
ר"ל אין לי אלא שחתר כותל, ומניין שגם אם נכנס דרך איזה פתח שמצא פתוח שמותר להרגו, ת"ל אם ימצא הגנב מכל מקום, דמלת הגנב מיותרת, כיון דהפסוק הזה מוסב בכלל על הקודם כי יגנוב איש וגו', ודי היה לכתוב כ"א אם במחתרת ימצא או ימצאנו, לכן דרשינן מיתור מלת הגנב לרבות כל דרכים וכל אופנים שיהיה נראה לך כגנב.
ר"ל מצייין ורגילין לחתור, וע"ע בדרשה הבאה.
הטעם פשוט משום דהכא הדבר נוגע לפקוח נפש התלוי בזמן ובשעה.
דלברייתא ראשונה רק אז מותר להרוג אם ידוע בברור שבא להרוג אבל מספק אסור, ולברייתא שניה רק אז אסור להרוג אם ידוע בברור שלא בא להרוג אבל מספק מותר, והרי נ"מ נמרצה בזה לענין ספק.
זה ג"כ מעין דרשה הקודמת דהלשון זריחת השמש משל היא, ואתיא דרשה זו כברייתא השניה שבדרשה הקודמת, ובתוספתא פ' י"א דסנהדרין מסיים בדרשה זו וכל זמן שאין אתה יודע שאין שלום הימנו בין ביום בין בלילה מצילין אותו בנפשו, ונראה הרבותא מלילה, אע"פ שהלילה בכלל עלול יותר לרציחה בכ"ז אם אתה יודע ששלום לך ממנו אסור להרגו, וע"ע בדרשה הבאה, ובאור הלשון זריחת השמש מיוחדת שהיא שלום לכל באי עולם נראה ע"ש הכתוב (מלאכי ג') וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק, והיינו שבזריחת השמש מרגישים בני אדם שלום ברוחם ובגופם.
סמך על סוף הפסוק כי כאשר יקום איש על רעהו ורצחו נפש. והמכילתא לא תסתפק בדרשות הקודמות וכי עליו לבד זרחה השמש ותוסף לדרוש. ואמנם אע"פ כן למרות דרשות הגמרא והמכילתא פירש הראב"ד כונת הכתוב במובן קושיית המכילתא, וז"ל בפ"ט ה"ח מגנבה, אע"פ שדרשו חכמים אם זרחה השמש דרך משל, אעפ"כ אינו יוצא מידי פשוטו, שביום אינו רשאי להרגו שאין גנב בא ביום אלא אם יכול להשמט שומט ובורח, עכ"ד. ודבר פלא הוא, שמחליט לדינא דבר שמפרש הפוכו בתלמוד בבלי וירושלמי ותוספתא ומכילתא, כמו שהבאנו, ואע"פ שגם הרמב"ן בנמוקיו מפרש הפסוק ע"ד זה, אך הן אינו דומה דרך המפרש לדרך הפוסק, וצע"ג.
ר"ל אם בעת שחתר נפל עליו הגל מפקחין אותו עליו היכא דלא בא על עסקי נפשות, אבל אם בא על עסקי נפשות, כיון דניתן להרגו בלא התראה, כמבואר בפסוק הקודם הלא הוא גברא קטילא משעת חתירה.
נסמך על הדין המבואר במשנה סנהדרין ע"ב א', היה בא במחתרת ושבר את החבית אם יש לו דמים חייב אם אין לו דמים פטור, ר"ל כל שכשהרגו בעה"ב חייב מיתה עליו דהיינו שהיה ידוע לו שלא יהרגנו הגנב כגון באב על הבן וכדומה [ע"ל אות י'] אז חייב הגנב לשלם עבור הכלים ששבר וגובין מנכסיו, אבל באופן שהיה רשאי בעה"ב להרגו פטור משום דקם ליה בדרבה מיניה, ואף על פי שניצל ממיתה, אך הלא גם כל חייבי מיתות שוגגין פטורין מן התשלומין אף שפטורים ממיתה, משום דעל כל פנים המעשה בת מיתה היא, וה"נ כן, וזו היא בכלל דרשת ראב"י שלפנינו ומסמיך זה על לשון הפסוק דמים לו שלם ישלם, דאם יש לבעה"ב דמים כשהורג את הגנב, היינו כשאסור להרגו, אז שלם ישלם הגנב, ודו"ק.
שאם יש לו לשלם הקרן ואין לו במה לשלם הכפל אינו נמכר בשביל הכפל, ונראה בטעם הדבר משום דכיון דאין בעל דינו נפסד מכיסו לא החמירו למכרו. וברמב"ם פ"ג הלכה ב' מגניבה הוסיף גם שאינו נמכר בשביל ד' וה', ואע"פ שבגמ' ומכילתא לא בא זה מפורש אך עפ"י סברא הנ"ל הענין מתבאר, וי"ל עוד שלמד הרמב"ם זה ממ"ש בב"מ נ"ז ב' גנב שור ושה של הקדש אינו משלם ד' וה', מאי טעמא, ארבעה וחמשה אמר רחמנא ולא שלשה וארבעה, והבאור הוא, דבד' וה' כליל חלק אחד מכפל, וכיון דההקדשות נתמעטו מכפל א"כ בציר להו חדא מד' וה' ולכן אינו משלם כלל, משום דבלא הכפל הוי שלשה וארבעה, ולפי"ז אף הכא כן, דכיון דאינו נמכר בכפל ובכלל ד' וה' נמצא גם כפל, לכן שוב אי אפשר לו להמכר בד' וה', דלא הוו ארבעה וחמשה כי אם שלשה וארבעה.
הסברא בזה, דכיון דכתיב בגנבתו, בלשון יחיד, לכן באדם אחד אפשר לקרות בגנבתו ולא בגנבותיו, משא"כ בשני אנשים קורין בכל אחד בגנבתו.
כגון שהודה מעצמו שגנב ואח"כ באו עדים.
ור"ל פסוק אחד בא להורות למודה בקנס ולא באו עדים כלל דפטור ואחד למודה בקנס ואח"כ באו עדים דג"כ פטור, ונראה דאי הוי כתיב פסוק אחד הוי מוקמינן למודה בקנס ולא באו עדים כלל, משום דהיכא שבאו עדים אח"כ הו"א דלכן הודה מפני שידע שיש עדים ויבאו ויגידו, או דדל הודאתו והיינו מחייבים על פי עדים, וע' במל"מ פ"ג ה"ח מגנבה מש"כ בזה.
ולקמן בפרשה (פסוק ח') יובא עוד רבוי על זה דכתיב על שה על שלמה על כל אבדה וגו' ישלם שנים, והכא איירי בגנב והתם איירי בטוען טענת גנב. ועיין ברמב"ם פ"א ה"ו מגנבה כתב וז"ל, תשלומי כפל נוהגין בכל דבר חוץ מבשור ושה שהגונב את השור או את השה וטבח או מכר משלם על השה תשלומי ארבעה ועל השור תשלומי חמשה, עכ"ל, ואין הלשון מכוון כל כך, דהול"ל חוץ משור ושה אם טבחם ומכרם, אבל בלא טביחה ומכירה משלמין כפל גם בשור ושה, כמבואר בפרשה כאן ולקמן בפסוק ח'.
ר"ל בהמות הרגילות להיות מצוי לאדם לתכלית צרכיו, השור לעבודה וחמור להובלת משא והשה לגזה.
ויתכן גנבה בקרקעות כגון שהיו נטיעות מחוברין לקרקע וגנב מהן ואתמעטו מכפל. וע' תוס' ב"ק ס"ב ב' יצויר גנבה בקרקעות עוד באיזה אופן.
ר"ל שאין יכול לגנוב גופן כיון שאין גופן קנוי, ובעלמא אמרינן דעבדים הוקשו לקרקעות, זה הוא בעבד כנעני שגופו קנוי וכאן איירי רבותא אפילו בעבד עברי שאין גופו קנוי, ואע"פ שאמרו בקדושין כ"ב ב' עבד עברי גופו קנוי הוא רק לענין שמותר בשפחה כנענית כמש"כ הריטב"א שם, וע' בתוס' בבבלי ס"ג א' ובשטמ"ק. וגם י"ל דדעת הירושלמי היא דאין עבדים נגזלים (כמו קרקע) ולכן אין להגנב בהם רק תשמישן, ויעוי' ברמב"ם ובראב"ד פ"ט מהל' גזילה הלכה א', וצ"ע.
ואינו כעין הפרט, וגם י"ל הסברא בזה דכיון שאין גופן ממון לא שייך בהו כפל, כי אם ישלם עוד שטר כזה הלא אין ראוי למאומה, ואם ישלם סכום הכסף שבהשטר הלא לא גנב כסף ממש, ועי' בבבלי ב"ק ס"ד ב' בא קיצור מדרשה זו.
כגון אם בשעת הגנבה היה שוה ד' מנה ובשעת העמדה בדין הוזל עד ב' מנה, משלם קרן ד' מנה וכפל וד' וה' לפי ערך ב' מנה.
ר"ל אם גנבו או גזלו בהמה או כלים ונפחתו או נשברו אצלו אין שמין הנבלה או השברים לבעלים אלא רואים כמה היה שוה אותו הכלי ומשלם לבעלים הדמים והנבלה או השברים להגנב וגזלן, וע' באות הסמוך.
גם הוא מדייק כמו בדרשה הקודמת, דאין לומר דהמלה חיים מורה רק על בעלי חיים, יען דמן הגנבה מרבינן כל דבר כמבואר בדרשה דלעיל, ולכן דריש דהפירוש חיים ישלם חיים ולא מתים, דהיינו שישלם במינים מעולים ולא בשברים ונבלה, ואע"פ דבנזקין שמין השברים לניזק כמבואר בפרשה הקודמת פסוק ל"ד ול"ו, שאני התם דכתיב והמת יהיה לו ודרשינן לו לניזק, כמבואר בפסוקים הנזכרים, משא"כ הכא. וזו היא דעת רש"י בב"ק י"א א' ובב"מ צ"ו א' בפי' אין שמין כמש"כ באות הקודם, וכ"ד רמב"ם בפ"א הט"ו מגניבה, אבל התוס' בב"מ שם פירשו דהפי' אין שמין היינו הפחת שהוזלה הגניבה משעת גניבה עד שעת העמדה בדין, אבל זה ודאי שנותן לו הנבלה בדמים כמו שהוא שוה עכשיו, ומדרשה זו מירושלמי שלפנינו מבואר כדעת רש"י ורמב"ם דהלשון חיים ישלם משמע חיים ממש כמש"כ, ועי' בירושלמי קדושין פ"א סוף הלכה ד' באה דרשה זו בשנוי לשון, ומש"כ הרמב"ם שם דגם לענין כפל אין שמין והראב"ד השיג עליו – פשוט שלמד כן הרמב"ם מירושלמי זה שדריש מפסוק שלפנינו דאיירי בכפל.
דכיון דנשבע פטר עצמו כמו אם שלם, וכמו אם שלם ולא רצה לישבע ונמצא הגנב משלם תשלומי כפל להנפקד, משום דע"י תשלומיו זכה הוא בכל, כפי שיתבאר בסמוך, כך אם נשבע דין הוא שיזכה בכל זכותי הגנבה שאפשר לבא, כיון דהשבועה היא במקום השילום, ואע"פ שבזה בהכרח ישונה דין הנשבע מהמשלם לענין תשלומי הקרן שבשילם שייך הקרן להנפקד, ובנשבע שייך להמפקיד משום דאל"ה הרי הוא מפסיד ממונו, אבל הכפל וד' וה' צריך להיות שוה בנשבע כמו בשילם שיגבה הנפקד.
יתכן דדריש שנים למקום שאחד הולך שם השני הולך.
ר"ל דהו"א דכמו בטוען טענת גנב בפקדון אינו חייב בכפל רק אם נשבע שגנבו ממנו ואח"כ באו עדים שהוא עצמו גנבו, אבל אם לא נשבע מקודם אינו חייב בכפל, כפי שיתבאר שם, כך בגנב עצמו אינו חייב בכפל רק אם נשבע, לכך כתיב הכא חיוב כפל דכיון שבאו עדים שגנב חייב מיד בכפל אפילו אם לא נשבע.
אין כל באור לענין זה, ומהו תנהו ענין לשלפניו, ובפני משה פי' פירוש דחוק מאד, כפי שיראה המעיין, ולי נראה דחסר בירושלמי ערך שורה שלמה וכך צריך להיות דכתיב אם המצא תמצא בידו הגנבה וגו' חיים שנים ישלם [וכתיב (פ' ו') וגונב מבית האיש אם ימצא הגנב ישלם שנים], וכי אין אנו יודעין שאם ימצא הגנב ישלם שנים, ומה ת"ל ישלם שנים אלא אם אינו ענין וכו'. והבאור הוא, דדריש הפסוק ההוא אם ימצא הגנב ישלם שנים, ופריך והלא אנו יודעין מפסוק זה שלפנינו המוקדם שמשלם שנים ודי היה לכתוב שם ישלם סתם [ולא נחית עתה הירושלמי לפרש דאותו הפסוק מוקמינן דאיירי בטוען טענת גנב] אלא אם אינו ענין לו, כלומר לגופיה כמבואר, תנהו ענין לשלפניו, היינו אוגונב מבית האיש, ור"ל דאשמעינן שישלם שנים להאיש שממנו גונב, דהיינו מי שהפקדון אצלו, ושיעור זה הלשון כמו שהיה כתוב אם אינו ענין למפקיד תנהו ענין לנפקד, ודו"ק. ובגמ' שלנו מבואר דענין זה מדרבנן הוא דילפינן כן מצד הסברא, דכיון דשילם הנפקד את הקרן הקנו לו את הכפל, יעו"ש בריש פ' המפקיד, ויתכן דגם הירושלמי דריש זה רק ע"י אסמכתא.
דהא אפשר ללמוד מק"ו, מה בור שאין דרכו לילך ולהזיק חייב כש"כ מבעה שדרכו לילך ולהזיק.
ר"ל בא ללמד שהשן ורגל מועדים מתחלתן, ולא כמו קרן שגם הוא מנזקי בהמה ויש בו חלוק בין תם למועד. וטעם הדבר משום דההיזק בשן ורגל דבר הרגיל הוא לכן נעשים מועדים מתחלתן, משא"כ ההיזק בקרן אינו דבר הרגיל, וכלל דרשה זו מכוון למ"ש בב"ק ה' ע"ב למאי הלכתא כתבינהו רחמנא להלכותיהן, ופירש"י למה שיש בזה ואין בזה.
ואע"פ דקיי"ל השוה הכתוב אשה לאיש לכל עונשין שבתורה כמבואר לפנינו בר"פ זו בפ' ואלה המשפטים, י"ל כמש"כ התוס' בסנהדרין פ"ד ב' דכלל זה שייך רק בפרשה שנאמרה סתם לשון זכר, אבל היכא דכתיב איש בהדיא ממעטינן אשה וכאן כתיב כי יבער איש לכן צריך רבוי מיוחד, אך צ"ע דהא הפ' שלם ישלם המבעיר באש כתיב, ואולי דריש ע"ד גז"ש הלשונות יבעיר מבעיר. וגם י"ל כי ממקום הדרשה הזאת שהובאה במכילתא בנזקי אש, נראה דהיא סוברת דשני הדינין האלה הם פרשה אחת ושעורה כן הוא: כי יבער איש שדה כי אז בין על ידי שן ורגל בין על ידי אש חייב לשלם, וצ"ע.
דלפעמים כתיבי שני שמות ומשמעם ג"כ כל אחד בפני עצמו אך צריך לזה דרש מיוחד, וכמו מכה אביו ואמו באה דרשה להורות דמשמעם אף זה בפני עצמו וזו בפ"ע כמבואר במקומו, אמנם כאן דלא נמצא רמז מיוחד להורות על החלוק, לכן אם היה כתוב שדה וכרם הו"א שניהם ביחד, לכן בהכרח כתיב או לחלק.
לא נתבאר מה בא ללמדנו דהלא פשיטא הוא שהזיקה פירות, ואלא מאי הזיקה. ואולי הכונה היא דאחרי דסתם שדה הוא שאין בו פירות ולכן אי לא הוי כתיב כרם לא הוי ידעינן שן והיינו אומרים דכונת הכתוב כי יבער שדה וגו' ובער בשדה אחר, הוא ע"י הרגל כגון שהלכה כדרכה וקלקלה את הניר ובזה האופן חייב משום דדרכה להיזק וממילא מובן דאם הזיקה ברגל פירות אם היו בשדה ג"כ חייב אבל שן לא הוי ידעינן ולכן כתבה התורה כרם דסתמא יש בו פירות, ובאמת אין דרשה אחרת במכילתא לשן ורגל כמו הברייתא המובא בגמ' וצ"ע.
באור דרשה זו כבר בא בבאור הדרשה הקודמת, עי"ש וצרף לכאן, והלשון כי יבער פירש"י יוליך בהמותיו בשדה או בכרם חבירו, ויש להעיר כיון דבמסקנא מפרשינן אשר ובער ענינו אזלא ממילא א"כ למה כתב קרא כי יבער בלשון המורה על פעולת האדם דוקא, ואפשר לומר דבמכוון כתב כן, משום דקשה לכאורה איך למד בדרשה שלפנינו ושלח מן ובער דמשמע ממילא, הא אפשר לומר אדרבה, מדכתב ושלח ענינו דוקא דשלח, ובשם דכתיב ובער ענינו ממילא, לכן כתב קרא גם בבער הלשון כי יבער המורה על פעולה מצד האדם, ובכ"ז מפרשינן ובער דאזלא ממילא, א"כ חזינן דלשון כי יבער לאו דוקא, לפי"ז אפשר לפרש גם הלשון ושלח לאו דוקא דשלח שלוחא אלא אפילו אזלא ממילא, אבל לולא כתב הלשון כי יבער הו"א דהלשונות ושלח ובער הא לחוד והא לחוד הוו כפשטות הלשון כל אחד לעצמו, ודו"ק.
ר"ל רק ע"י פשיעה, אבל באונס אפילו קצת פטור.
תרגום של בהמה הוא בעירה, והא דחיה בכלל בהמה נלמד ממ"ד בפ' ראה זאת הבהמה אשר תאכלו ומסיים איל וצבי ויחמור, וע' בתוס' כאן.
כך משמע הלשון ושלח שעזבו לנפשו בלא השגחה ושמירה, ולכן אם מסרו לחרש שוטה וקטן הרי עזבו מרשותו לרשות הפקר שלא בהשגחה לכן חייב, משא"כ אם מסרו לפקח פטור הוא וחייב השליח, משום דהרי שמור הוא תחת יד הפקח ואפילו שלחו לא שייך לומר שהפקח עושה שליחותו של המשלח, משום דקיי"ל אין שליח לדבר עבירה, ועיין בסוגיא ב"ק נ"ו א'.
ר"ל בנכנס שור הניזק לרשות המזיק שלא מדעת בעה"ב והזיקו שור המזיק פטור, ולפנינו בגמרא לא נסמך דין זה מפורש על זה הפסוק, אבל הרמב"ם פ"א ה"ז מנז"מ סמך זה על זה הפסוק, ואמת שצ"ע ל"ל להסמיך זה על לשון הפסוק בעוד שהסברא בעצמה תורך ברשותי וכו' די בזה, וכן מבואר מפורש דעת הגמרא שא"צ בזה לדרשה, שכן בסוגיא דב"ק כ"א ב' איתא מר סבר ובער בשדה אחר ולא ברה"ר ומר סבר בשדה אחר ולא ברשות המזיק ופריך, ברשות המזיק לימא פירך ברשותי מאי בעי, ר"ל ול"ל קרא, הרי מפורש דא"צ קרא לסברא זו, וצ"ע. ומיהו האדם עצמו שחבל בחבירו או בשורו אפילו ברשותו חייב משום דאומר לו הניזק נהי דאית לך רשות לאפוקי אבל לאזוקי לית לך רשותא.
וטעם הדבר משום דיש רשות לבהמה להלך כדרכה ברה"ר, ולכן רק אז פטורה אם הזיקה בשן ורגל כדרכה, ולולא המעוט הזה היינו מחייבין שן ורגל אפילו ברה"ר בק"ו מקרן שברשות הניזק משלם רק חצי נזק ובכ"ז חייב ברה"ר כש"כ לשן ורגל שברשות הניזק משלם נזק שלם כפי שיתבאר בסמוך אינו דין שיתחייב ברה"ר. ועיין לעיל בפרשה הקודמת פסוק ל"ה וחצו את כספו, דרשו כספו של זה ולא כספו של שן ורגל ללמד שפטורים ברה"ר. ולכאורה שתי דרשות הן לענין אחד, ההיא דהתם ודהכא, אך אצטריכי שתיהן, דאי מדרשה זו שלפנינו לבד היינו פוטרים אותו רק מנזק שלם ההיפך מרשות הניזק, לכן אצטריך גם אותה דרשה לפטרו גם מחצי נזק, ובאותה דרשה לבד נראה שלא היה די משום דאינה כתובה בענינא דשן ורגל, ואינה עקרית ללמד ממנה דבר שלא איירי ביה כלל.
ר"ל אם אכלה הבהמה ערוגה אחת בשדה אין שמין את שווי הערוגה לבד, מפני שבכהאי גונא מפסיד מזיק הרבה, כי שמין אותה בכל שויה, אלא שמין בית סאה [הוא שטח נ' על נ' אמה] באותה שדה כמה היתה שוה קודם שנאכל ממנה הערוגה הזאת וכמה היא שוה עכשיו, ובכהאי גונא אינו משלם כל דמיה, דמי שלוקח בית סאה כשהיא בתבואתה אינו מזלזל בה בשביל הפסד ערוגה אחת כי אם דבר מועט, ולהכי אין שמין ע"ג שדה שלמה דא"כ יפסיד הניזק, משום דלא יזלזל בה בשביל הפסד ערוגה אחת אך כל שהוא, וטעם הדרשה הוא מדלא נקט בשדה רעהו כלשון הרגיל בתורה אלא בשדה אחר.
ר"ל משלם דמי פירות גמורין בשווייהון, ועיין ברמב"ם פ"ד הי"ד מנז"מ.
אבל אם היה רשות לשניהן להכניס שם גם שוורים פטור, משום דבכהאי גונא לא קרינן שדה אחר, וכן בבבלי ב"ק י"ד א' מבואר דהפונדק [בית אכסניא] חייבין בה על השן ועל הרגל, ועי' רש"י שם, והרבותא בזה דאע"פ דתכונת בית כזה דומה לתכונת רשות הרבים שרבים בוקעין בו בכ"ז הואיל ואינו מיוחד לבני רה"ר אלא רק לאותם המתאכסנים בו כשדה אחר קרינן ביה, שהרי בשכירות הם מתאכסנים בו, וצ"ע על הפוסקים שהשמיטו כל דין זה.
וטעם הדבר מבואר בגמרא בסוגיין שהוא מפני תקון העולם כדי שיהיו נזהרים ביותר מלהזיק וכן הדין והטעם בגזלן וחמסן. ועיין בדרשה הבאה דשמין בעדית של מזיק ואע"פ שהם טובים מעדית של ניזק, וזה ג"כ מטעם הנ"ל.
בא לאפוקי מדעת ר' ישמעאל דס"ל במיטב דניזק שיימינן ומפרש מיטב שדהו כמו עבור מיטב שדהו ישלם, וקיי"ל כר"ע, ולכן אם היה עדית דניזק כזבורית של מזיק גובה מעדית דמזיק, ואפילו אם היתה זבורית דידי' כעדית דעלמא ג"כ שמין בעדית דידיה, דגם זה הוי בכלל מיטב שדהו. וטעם הדבר נתבאר בדרשה הקודמת.
ר"ל שאם יש לו נכסים זבורית חפשים ועדית משועבדים לבע"ח או לכתובת אשתו וכדומה גובה מזבורית, דכללא קיי"ל אין גובין מנכסים משועבדים במקום שיש בני חורין ואפילו הן זבורית, וצ"ל דדרשה זו אסמכתא היא, שהרי במשנה אמרו טעם זה מפני תקון העולם, וכ"כ בש"ק. ואולי מפני זה לא באה דרשה זו בבבלי.
נראה הכונה שאם משלם לו במטלטלים אין מחויב לשלם במיטב משום דבמטלטלין כל מילי מיטב הוא וכמבואר בדרשה הקודמת ובירושלמי לא נתבארה דרשה זו.
אם היה הכרם משועבד להקדש קודם ההיזק אינו יכול לגבות ממנו וכמש"כ לעיל אות נ"ד.
כגון אם הזיק בחיי אביו ואח"כ מת אביו. וצ"ע שלא הובא דין זה בפוסקים, ועיין בחדושי רמב"ן ורא"ש בפ' יש נוחלין.
עיין מש"כ בארוכה באות הקודם בכלל דרשה זו, ור"ל אע"פ שהאש יצאה מרשות ישראל מחמת קלקול מעשיהם, בכ"ז הבטיח הקב"ה לשלם כאילו הוא הבעירה, ובחא"ג הוסיף באור דרומז למדת הקב"ה שאינה כמדת בו"ד הרופא בהיפך הדבר שבא הקלקול, אבל הקב"ה בדבר שקלקל בה מרפא, עכ"ד. ויש לכוין בזה מליצת הפייטן וממכה עצמה מתקן רטיה.
ר"ל אין בני אדם נזהרין בהם משום שלכך עומדין הלכך איכא למימר שזה פשע.
נראה דהצריכותא דקוצים אגב אחריני נקטה, וע"ד כל היכא דאיכא למידרש דרשינן, יען דבאמת ענין קוצים שבפסוק אינו מענין גדיש וקמה ושדה אלא באורו שהקוצים היו סבה לאכילת הגדיש והקמה והשדה, שלחכה האש בקוצים וע"י זה הגיעה לאלה הדברים ושרפתן.
שאם היה דבר טמון בגדיש פטור.
ר"ל דהו"א דרק מה שבשדה דהיינו תבואה ולא קרקע ממש, לכך כתיבי הנך, והשתא אתרבי משדה – גופה של קרקע שמתקלקלת מחמת האש.
אף בעלי חיים ואילנות.
עיין מש"כ בפ' הקודם בדרשה כהאי גונא שדה או כרם לחייב על זה בפ"ע ועל זה בפ"ע וצרף לכאן.
ולשון השדה משמע שנפסד גוף השדה והיינו שלחכה נירו.
ר"ל מעטה התורה שאינו חייב כי אם בפשיעה כמשמעות לשון מבעיר שהוא פושע.
ר"ל עד כמה צריך להרחיק.
ר"ל אע"פ שטען טענת השומרים הרי זה פטור משבועת התורה, רק שבועת היסת [היא שבועה מדרבנן] אם היתה שם טענת ודאי. והחילוק שבין שבועת התורה לשבועה מדרבנן, דשל תורה היא בנקיטת חפץ קדוש, כגון ס"ת או תפלין, ואם אינו רוצה לישבע ב"ד יורדין לנכסיו ונפרעין ממנו, ודרבנן בלא נקיטת חפץ ואין יורדין לנכסיו רק משמתין אותו עד שיפרע או שישבע, ואם עמד שלשים יום בנדויו מכין אותו מכת מרדות ומתירין לו.
ר"ל עבדים כנענים דכתיב בהו (פ' בהר) והתנחלתם אותם לבניכם אחריכם לרשת אחוזה, הקישם הכתוב לאחוזה, וי"ל עוד טעם בזה שאין נשבעין על העבדים, משום דבאנשים בכלל לא שייך שמירה מעולה כמו בחפצים, ולכן לא סמכה דעת המפקיד.
דאינן אלא לראיה, ולדעת רוב הפוסקים לא רק שאין נשבעין על דברים אלו אלא גם פטורים מתשלומים אפילו בפשיעה, משום דדברים אלו יצאו מכלל פרשת השומרים ואין חייבים עליהם רק בהיזק בידים, אבל הרמב"ם ס"ל דפושע חייב לשלם, וסמך ראיה לדעתו ממ"ש שומר חנם אינו נשבע עליהם, ואם היה פטור הול"ל רבותא יותר שאינו משלם, ועיין ברמב"ם פ"ה ה"א מטוען כתב מקור לדין זה שנאמר כסף או כלים פרט לקרקעות, ולפלא שלא כתב בלשון הגמרא בדרך כלל ופרט, ואולי תפס לשון קצר.
בין שבא בטענת עצמו כגון שאמר מנה לי בידך ובין שבא בטענת אביו שאמר מנה היה לאבי בידך, ואע"פ דבאופן זה האחרון לא שייך אין נתינת קטן כלום, כיון דאביו נתן לו צ"ל דנקט הלשון נתינת קטן רק ביחס אל לשון הפסוק, כי יתן, אבל עיקר הכונה אין דברי קטן כלום בכל מה שאומר, בין שטוען מכח עצמו בין שטוען מכח אביו כמש"כ. ומקטן נשמע לחרש ושוטה כיון דטעם הפטור בקטן הוא מפני שאין לו דעת ממילא כן הדין בחרש ושוטה. וע"ע בדרשה הבאה.
הלשון אפילו לעצמו הכונה אפילו אם נתנו לו, ונראה הרבותא בזה אע"פ שיש דעת אחרת מקנה אותו, בכ"ז אינו קונה מפני חסרון דעתו השלמה. ובשירי קרבן הקשה האיך יליף מהאי קרא מתנה הא לאו במתנה איירי קרא, ואינו קשה כלל, דבאמת אינו איירי במתנה אלא דלמד רק לנתינת הקטן שאין כח קיומי בה, תהיה הנתינה מה שתהיה, מתנה או קנין או מכירה או חליפין או פקדון, וזה למדין מלשון כי יתן איש. והנה כל זה מדאורייתא, אבל חכמים תקנו שתהא מכירתו ונתינתו וקנינו קיים, ופרשו בבבלי גיטין נ"ט א' הטעם משום כדי חייו, דאל"כ לא יאבה כל איש לבא עמו במשא ומתן, ולא פלוג גם בדברים דלא שייך בהם כדי חייו, כגון בשיעורים גדולים משיעור כדי חייו וכדומה, וע' בחו"מ סי' רל"ה.
דצריך שיהיה בשעת נתינה כרעהו וזה נפקא לן מאיש, ובא לרבות שתהא נתינתו ותביעתו בגדלות, ועיין בסמוך פסוק ח' באה עוד דרשה בענין זה.
עיין מש"כ בזה לעיל אות ע"א, ורק בזה חלוק דין ההקדש משארי הדברים החשובים לעיל שאין נשבעין עליהם, קרקעות ועבדים ושטרות, שבמקום שעל אותן הדברים נשבעין שבועת היסת נשבעין על ההקדשות כעין שבועה של תורה בנקיטת חפץ, ומבואר בסוגיא כאן דשבועה זו תקנת חכמים היא שלא יזלזלו בהקדשות.
ר"ל השבועה שהדיינים משביעין על ידי הודאה במקצת הטענה צריך שלא תהא הטענה פחות משתי מעות כסף, כדמפרש, וההודאה שמחייבת לישבע לא תהא פחות משוה פרוטה, ובפחות מאלה נשבע רק שבועת היסת [ע"ל אות ע"א].
ושיעור שתי מעות הוא שליש דינר, שהדינר שש מעות והוא משקל צ"ו שעורות בינוניות ונמצאו שתי מעות משקל ל"ב שעורות, וחשבנו לפי ערך כסף מדינתנו רוססיא עולה שיעור הדינר אחד עשר קפיקי"ן בקירוב. והסמ"ע בסי' פ"ח ס"ק ב' תמה איך דבר קל כזה יחשב להשביע עליו ולקדש בו את האשה [דקדושי אשה בפרוטה], וכתב אולי בזמן הגמרא היה כסף ביוקר, וסיים דלפי"ז בזמננו לא סגי בהכי לשבועה ולקדושין. והנה מש"כ בלשון אולי – כתבו התוס' כן במנחות ק"ז ב' בפשיטות ובודאי שבזמן הגמרא היה הכסף ביוקר, ומה שנסתפק בשיעור זה לענין קדושין בזה"ז, תמיהני שלא זכר מסוגיא דקדושין י"ב א' לענין קדושי אשה, סבר רב יוסף למימר פרוטה כל דהו, ופירש"י לפי מה שהדורות פוחתין או מוסיפין אותה, ומסיק הגמרא דאינו כן אלא שיעור הפרוטה קצוב ועומד בכל עת בשוה, וצ"ע. וע"ע מש"כ בשיעורי המטבעות בפ' קרח בפסוק עשרים גרה יהיה השקל.
ר"ל דגם אם תבעו כנים בעינן שיהיו שוין שתי פרוטות. ויש בענין דרשה זו גרסות וביאורים שונים, וע"ע בדרשה בסמוך אות פ"ג.
כגון שאמר לו בית מלא פירות או כיס מלא מעות יש לי בידך וזה אומר איני יודע ומה שהנחת אתה נוטל פטור, משום דאין זה דבר שבמדה ושבמנין, ועיין בתוס' ב"ק ס"ג א' ושבועות מ"ג א' שטרחו למצוא מקור לדין זה, ופליאה רבתא היא, שהרי במכילתא כאן במקומו מבואר מקור נאמן ע"פ היקש כלים לכסף, כמבואר.
ומה שתפס בפרט כסף וכלים הוא משום דפרשה זו איירי בשומר חנם, לכן תפס דברים אלו שדרכן לשמרן בחנם, וכמו שתפס בפרשה שניה דאיירי בשומר שכר שור ושה משום דדרכן לשמרן בשכר.
כלומר אע"פ דלעיל מבואר שאין מודה במקצת הטענה נשבע עד שתהא הטענה לא פחות משתי מעות, אפ"ה בכלים א"צ לזה, דבזה רמזה התורה שכתבה מפורש לשון כלים ולא כללה זה בלשון לשמור לרמז שחשיבי לעצמן אע"פ שאין שוין שתי מעות, אבל שתי פרוטות בעינן שיהיו שוין. ויש בענין זה עוד דעה דלא בעינן גם שיעור שתי פרוטות, וע' בתוס' שבועות ל"ט ב'.
נראה דכונת הדרשה אחת היא עם הקודמת דלא בעינן בכלים שיעור שתי מעות, דהיינו אפילו כלי חרס, ויליף מדהוציא כלים ביחוד משאר דברים וחפצים שונים, כמש"כ.
אם הפקידו אצלו ע"מ לאבד או לקרוע ופשע פטור, ולאו דוקא שאמר לו מפורש לאבד ולקרוע אלא אפילו אם רק לא אמר לו מפורש הילך ושמור, וכפי שיתבאר בדרשה שבסמוך.
טעם הדבר כמבואר בדרשה הקודמת לענין לשמור ולא לחלק לעניים, דהיכא דהוי ממון שאין לו תובעים פטור וגם במתנה כשאומר ליתן לכל מי שירצה הוי זה כממון שאין לו תובעים.
והוי זה בכלל דרשה הקודמת לשמור ולא לאבד כמש"כ שם, ועיין בתוס' ב"ק צ"ג א' הביאו דרשה זו, ומש"כ שם ובמכילתין דרשו – ט"ס הוא וצ"ל ובמכילתא, ועיין מענין דרשה זו בב"מ פ"א ב'.
ומפרש בירושלמי הדא דתימא בגג שאינו מבוצר אבל בגג מבוצר כבית הוא. והנה הפני משה ואחריו בעל קצוה"ח סי' שמ"ט בארו הכונה דקאי לענין קנית הכפל שמקנים הבעלים להשומר עבור זה שמשלם לו הקרן, ועל זה אמר דוקא אם הכניסה לביתו ומשם גנבוה באופן כזה, מקנה ליה הכפל, משא"כ אם נגנב מראש גגו אינו מקנה ליה הכפל, ובמח"כ אין לדברים האלה יסוד ואין ענין לכאן הדרשה על הכתוב אם המצא תמצא בידו הגנבה – גגו חצרו כו' המדברת ממציאת הגנבה ביד הגנב. ולכן קרוב מאד לפרש כמשמעו, והכונה דאם נתן הנפקד את הכסף או הכלים בראש גגו שאינו מבוצר חייב השומר חנם דפושע הוא, וה"ה אם נתן לו בהמה לשמור ונתנה במקום שאינה משתמרת שם חייב, ועל יסוד דרשה זו כתב הירושלמי במקום אחר (ב"מ פ"ג הל"ז) נעל שלא כראוי כו' הפשילן לאחוריו נתנן בראש גגו ונגנבו חייב (הש"ח) לשלם. והנה בפוסקים לא נזכר דין זה, וי"ל בטעמם משום דלא הוצרכו לפרוט את כל פרטי דיני הפשיעה, דבאמת הכל לפי הפקדון כמ"ש הרמב"ם ז"ל בפ"ד משו"פ הל"ב.
שאם גנב מבית הגנב אין משלם כפל וכן דו"ה אם טבח ומכר, ואע"פ שנתיאשו הבעלים ג"כ אין משלם הגנב השני כפל להראשון, משום דיאוש כדי לא קני, ושנוי רשות אין כאן, דלא נקרא שנוי רשות אא"כ מכרו או נתנו לאחר, כמבואר בחו"מ סי' שס"א, ולהבעלים ג"כ אינו משלם משום דלא גנב מרשותו, אבל אם הגנב הראשון טבח ואח"כ נגנב ממנו אז משלם הגנב השני להראשון כפל משום דהראשון קנה ביאוש ושנוי מעשה, והראשון משלם להבעלים ד' וה'.
גם זה יתבאר כמו בדרשה הקודמת דאיירי לענין קנית הכפל להשומר עבור זה שמשלם הקרן להבעלים, והבאור הוא ע"פ מ"ד בבבלי ל"ד א' דבשומר אפילו לא שילם ממש אלא אמר בב"ד הריני משלם ונמצא הגנב קני ליה הכפל, אבל בשואל אינו כן, וטעם הדבר משום דכיון דבשואל כל הנאה שלו ואין להמשאיל כל הנאה כמו בשומר לא מקני ליה הכפל רק בשילם ממש וזהו ממעט מבית האיש ולא מבית השואל כלומר דחלוק דין השואל מדין השומר בענין זה.
ר"ל תרי קראי כתיבי בענין אם ימצא הגנב ישלם ואם לא ימצא הגנב ונקרב וגו', ומוקמינן לפסוק ראשון בגנב עצמו ופסוק אם לא ימצא הגנב בטוען טענת גנב, ויהיה פירושו אם לא ימצא כמו שאמר שנגנב, אלא הוא עצמו גנבו, ונקרב בעה"ב אל האלהים, כבר, קודם שנמצא שגנבו – לשבועה.
נתבאר בדרשה הקודמת.
ונשבע ובאו עדים ששקר נשבע אלא שהפקדון אצלו.
נסמך על המבואר בסוף פסוק הקודם, דפסוק הקודם אם ימצא הגנב איירי בגונב ממש ופסוק זה אם לא ימצא הגנב איירי בטוען טענת גנב, יעו"ש [אות צ"ג], ולכן כמו שהוקש טוען טענת גנב לגנב לענין תשלומי כפל כמבואר בפסוק ישלם שנים כך הוקשו לענין תשלומי ארבעה וחמשה בטבח ומכר, דכמו בגנב ממש מפורש בפסוק (לעיל כ"א ל"ז) שאם טבח ומכר משלם ד' וה' כך טוען טענת גנב אם טבח ומכר משלם ד' וה'.
ר"ל שאם שלח בו יד קמה ליה ברשותיה וקנה אותו להתחייב באונסין ולכן ישלם הוא, קמ"ל. ונראה דהלשון שלא נתת עיניך בו אשיגרא דלישנא הוא, ועיקר צ"ל שלא שלחת בו יד משום דעל נתינת עין ומחשבה לשלוח יד אין חייבין באונסין כפי שיתבאר בסמוך, וחייבין רק בשליחות יד בפועל, כב"ה ולא כב"ש.
ר"ל לפרעון דשומר חנם שטוען נגנבה ישלם, דהאי קרא בשומר חנם כתיב, ועיין ברש"י ב"מ מ"ג ב'.
ולמדנו שאין משלמין כפל ע"י טענת גנב אלא לאחר שבועה, וגם למדנו שנפטר מגניבה ואבידה בשבועה. ומסיים עוד במכילתא מה התם השבועה ביו"ד ה"א כדכתיב שבועת ה' אף הכא כן, ויתבאר זה אי"ה בסמוך פסוק ט'.
ולולא זה היה אפשר לפרש דמכוין על או"ת משום דמצינו הלשון ושאול לו באלהים (שמואל א כ״ב:י״ג) דקאי על אורים ותומים. ומכאן יש ללמוד מש"כ הרמב"ם בפ"ט מיסודי התורה שאין קובעין הלכה ע"פ נביא, ועיין יבמות ק"ב א' ומש"כ לעיל ס"פ בשלח בפסוק והוא כזרע גד לבן. וכ"כ בס' רה"ז שאין לחייב גנב ע"פ גורלות והשבעות וכדומה.
ר"ל כיון ששלח בו יד קודם שנשבע פטור מכפל וכדמפרש.
דמכיון ששלח יד בפקדון קני ליה להתחייב באונסין כגזלן. ועיין ברמב"ם ובראב"ד פ"ד ה"ב מגניבה.
ר"ל אינו מתחייב באונסין אא"כ שלח יד בפועל ממש, ולא רק אם שימש בה אלא אפילו אם רק הגביה להשתמש בה שלא לצורך הפקדון [עיין להלן בפ' י'], אבל לא אם חשב לשלוח יד, ועיין בש"ך לחו"מ סי' רצ"ב ס"ד, ועיין עוד בדרשה הקודמת אות צ"ז.
ויש בגמרא עוד אופני למודים דבר זה בכלל ופרט וכלל ורבוי ומעוט ורבוי, ועיין בתוי"ט כאן ובדרשה בסמוך.
מפרש דבר מלשון דבור, כמו דבר שפתים, כלומר שאם דבר למי לשלוח יד. ואע"פ דבכל התורה קי"ל אין שליח לדבר עבירה הכא חייב מרבוי דדבר, ועיין בקדושין מ"ב א'. וגם בלא זה לולא רבוי דדבר הו"א דנתמעט שליח מדלא כתיב אם לא שלח יד אלא אם לא שלח ידו, ובעלמא אנו ממעטין את השליח מלשונות כאלה, כמו במנחות צ"ג ב' וסמך ידו ולא יד שלוחו, ועיין בתוס' יבמות ק"א ב'.
ר"ל ברגיל אצל האדם, ושור רגיל לעבודת האדמה וחמור להובלת משא.
עיין מש"כ לעיל ריש פסוק ו' בענין מעוטי דברים אלה.
פירש"י דבר שאינו מסיים שאין לבעלים סימן בו, ובתוס' פרשו בשם הריב"א עפ"י מ"ש בשבועות מ"ב ב' אין נשבעין אלא על דבר שבמדה ושבמשקל ושבמנין, לאפוקי אם אמר לו בית מלא פירות או כיס מלא מעות מסרתי לך, יעו"ש. ובמכילתא פ' ו' משמע כדברי הריב"א שכן דרשו שם כי יתן איש אל רעהו כסף או כלים מכאן אמרו דבר שאינו במדה במשקל ובמנין אינו טענה, ותחת שבמכילתא למדו זה מכסף או כלים למדו בגמרא מן שלמה, משום דכסף או כלים אצטריכו לדרשות אחרות, כמבואר במקומו.
ר"ל אם טוען שהאבדה שמצא נגנבה ממנו ואח"כ באו עדים שבידו היא והוא שומר עליה. ובב"ק נ"ז ב' מוקמינן דשומר אבידה שומר שכר הוא, ולכן שייך זה רק כשטוען טענת לסטים מזוין, והיינו שלקחו אותה ממנו בחזקה, אבל כשטוען סתם טענת גניבה פטור מן הכפל. וטעם הדבר, משום דכללא דכפל הוא, היכא דבטענתו פוטר עצמו מקרן, ולכן בלסטים מזוין דבטענתו פוטר עצמו מקרן חייב בכפל, משא"כ בטענת סתם גניבה אינו פוטר עצמו מקרן לכן פטור מכפל. ומהאי טעמא קי"ל שהשואל פטור מכפל לא כמו שאר שומרים, והיינו משום דכיון דהשואל חייב באונסין כדכתיב ביה (פ' י"ג) ונשבר או מת, וממילא חייב אפי' בטענת לסטים מזוין, וא"כ הרי הוא בטענתו מחייב עצמו בקרן ולכן פטור מכפל.
דכי הוא זה מורה על הודאה במקצת כמו שנבאר בדרשה הבאה, והרי סמכינן על הודאתו לחייבו שבועה וממון, ודבר זה הוא כלל בכל התורה לבד איזה פרטים יוצאים מן הכלל, כמו במקום שחב לאחרים לא מהני הודאתו, ומבואר זה הענין בכתובות י"ט ב', וכן לענין שיפסול את עצמו ג"כ לא אמרינן זה הכלל, כגון העדים שאמרו כתב ידינו הוא זה אבל אנוסים היינו מחמת ממון אין נאמנים לפסול השטר, משום דאין אדם משים עצמו רשע, והיינו שאין נאמן לפסול עצמו מחזקתו, ועיין בכתובות שם, ואמנם זה פשוט דבמקרה אם הודה אדם עצמו על איסור שעשה במזיד נאמן, משום דזה הוא מענין תשובה וחרטה, ומבואר זה בכריתות י"ב א' ועיין תוס' יבמות כ"ה ב'.
שאם טענו סאה של חטין והודה לי בסאה של שעורים פטור, ובב"ק ל"ה ב' מסיק הגמ' דאפילו מדמי שעורין פטור, והטעם כתבו התוס' דכיון דאינו תובעו שעורין הוי כאילו מחל לו שעורים, ואמנם קיי"ל דמכ"מ נשבע היסת.
כבר באה לפנינו דרשה כזו מירושלמי לעיל בפסוק ו' בדרשה אל רעהו, יעו"ש.
ר"ל אם מודה בקנס ולא באו עדים פטור מכפל, וכן אם באו עדים אח"כ ג"כ פטור, וזה נפקא לן מפ' אם המצא תמצא לעיל בפ' ג', ועיין מש"כ שם.
שאם גנב מהקדש או מעובד כוכבים אינו משלם כפל, וכבר באה דרשה כזו לענין הקדש לעיל בפ' ו' בפסוק וגונב מבית האיש ושם נתבאר, יעו"ש.
ר"ל אין משלם על גניבה ואבידה, ופרשה זו בשומר שכר איירי כמש"כ בפתיחה לפרשה זו, ועיין באות הבא.
פרשו המפרשים משכחת קנס בבהמה, כגון בהמה שהזיקה את האדם דמחייבי בעלים משום קנסא [לפי מה דקיי"ל פלגא נזקא קנסא], אך לפי"ז לא הוי דומיא דהמקרים שבר ושבויה שהם מסבבים ההיזק להבהמה עצמה וכאן מה שהבהמה מסבבת לאחר ובירושלמי כאן ולא אוציא שטרות שיש להן קנס, משמע דאם הזיק שטרות וכמ"ד שם שחייב משום קנס, ולכן נראה דהכונה בהמה יש לה קנס אם הוזקה ע"י שור תם יש לה חצי נזק (קנסא) משא"כ בעבד אם הוזק ע"י תם פטורין משלשים שלו והוי כל החומרות דומות להדדי.
העבד שהזיק אין הבעלים משלמין כלום והשטרות אין להם אונאה. כפי שיתבאר אי"ה לפנינו בפ' בהר בפסוק וכי תמכרו ממכר, דבר שגופו מכור וגופו קנוי, יצאו שטרות שאין עומדין אלא לראיה.
ר"ל בכל דברים אלה שומר שכר פטור בגניבה ואבידה, והיינו הך דדרשה הקודמת, ומשמעות דורשין איכא בינייהו מר יליף מכללי ופרטי ומר מדרשה זו, ועיין מש"כ בדרשה הקודמת. ולכאורה צ"ע שאינו ממעט כאן הקדשות כמו בדרשה הקודמת, וי"ל משום דבקרקעות ועבדים ושטרות י"ל דלכן צריך בהו דרשה אחרת מהקודמת משום דכיון דיליף סתם מכללי ופרטי ולאו כו"ע ס"ל הלמוד מכלל ופרט, כנודע, משא"כ הקדשות יליף שם מן רעהו ואין זה נוגע לכלל ופרט, ובזה גם דרשה זו מודה, ולכן השמיטה דרשה זו ענין הקדשות, דבזה הוא מודה להלמוד בדרשה הקודמת, ודו"ק.
סתם מיתה היא בידי שמים והשבירה היא ע"י חיה טורפת כמו (מ"א י"ג) ולא שבר האריה את החמור, והשביה ע"י לסטים שבכאן בהכרח צ"ל ע"י לסטים מזוין כמבואר בב"מ צ"ג ב', ועיין בחו"מ סי' ש"ג.
המיתה בודאי הוא דבר שא"א להציל שהרי בידי שמים היא, ולכן בעינן שגם שבורה ושבויה יהיה ג"כ באופן שא"א להציל, כגון אם נפלו שני זאבים או ארי ודוב ונמר וברדלס ונחש אפילו אחד אחד, ואמנם גם במקום שאפשר להציל חייב רק כשלא השתדל להציל, אבל אם השתדל ולא עלתה בידו הרי זה אונס ונשבע ופטור, ועיין בחו"מ סי' ש"ג ס"ד.
היינו בשם המיוחד. ובשבועות ל"ח ב' מבואר דכשנשבעין בשם המיוחד צריך לנקוט חפץ קדוש כגון ס"ת או תפלין, ועיין מש"כ לעיל בפ' ו' אות ע"א ובחו"מ סי' פ"ז.
אבל אם אמר חמשין אית ליה וחמשין לית ליה יכול לישבע כיון שהוא טוען טענת ברי, וכל עיקר מניעת השבועה ביורשים משום דעל הרוב טענת יורשים היא טענת שמא. ומה שמצינו בגמרא שבועת היורשין הוא לענין שישבעו ויטלו ומדרבנן כגון מי שמת ומצאו כתוב על אחד מן שטרותיו שנפרע מקצתו אז נשבעין היורשים שלא פקדם אביהם שנפרע כולו או שלא מצאו בין כתביו שנפרע כולו ונוטלין המותר מהלוה וכן נשבעין היורשין שבועה שאינה ברשותם. ועיין פרטי דינים בענין שבועת יורשים בחו"מ סי' ע"ה וסי' ק"ח.
פירש"י ששניהם נענשין בה, לפי שלא דקדק למסור ממונו ביד איש נאמן שיזהר מסבה, שלא יבא לידי שבועה וחלול השם, עכ"ל. ונ"מ בזה י"ל שמחויב הדיין להשחדל לפשר בין בעלי הדינין כדי שלא יבאו לידי שבועה, וענין חלול השם בזה הוא שאפשר שיחשוד איזה איש שהנשבע נושא שם ה' לשוא, ויוצא מזה קלות וחלול שמו ית'. ומכאן יש סמך למה שנהגו למנוע לישבע אפילו שבועת אמת, ולפנינו בפ' ואתחנן בפסוק ובשמו תשבע נבאר אי"ה בארוכה מקור מנהג זה, יעו"ש.
ר"ל שלא נימא שמוטל על הב"ד להכריחו אל השבועה לכן אמר שהשבועה רק בין שניהם, שאם תובע ממנו שבועה ישביעו אותו לא בלא תביעה.
וטעם הדבר י"ל משום דכיון דאשה רשות בעלה עליה א"כ אין תועלת בשבועתה דאפילו אם תתחייב לשלם לא תוכל לשלם כיון דאין לעצמה כלום, ולכן בפנויה או כשנתגרשה משביעין אותה כאיש. אך לפי"ז צ"ע מש"כ בהגהות מיימוני דגם שבועת הפקדון אין משביעין אותה והא בזה לא שייך רשות בעלה, דפקדון כל היכא דאיתא ברשות בעלים הוא, ולבד זה נראה לי לפי מש"כ בכל בו שהבאנו לעיל באות קל"ב דעיקר ענין השבועה הוא כדי להפיס דעת התובע, אבל זולת זה לא שייך בכלל ענין שבועה בדיני ממונות, דבלא"ה כל אדם מושבע ועומד מהר סיני על לא תגזול, וא"כ הלא לענין פיוס דעת התובע שייך גם אם המחויב שבועה היא אשת איש, וכן נראה ממ"ש בב"ק ט"ו א' השוה הכתוב אשה לאיש לכל דיני פרשה זו, וגם עניני שבועה בכלל. ועיין בב"י לחו"מ סי' צ"ו שדעתו קרובה לזה להשביע גם אשת איש, וכן מסתבר כמש"כ.
ר"ל כמו שם בשומר חנם איירי שיקרב לב"ד כמ"ש שם ונקרב בעה"ב אל האלהים, אף הכא כן, וכן מה התם בודאי איירי ששלח יד לא לצורך הפקדון כגון לנערו ולתקנו ולשמרו יותר וכדומה, אלא רק לצורך עצמו, שהרי כתיב שם על כל דבר פשע וא"כ בודאי איירי ששלח יד בפשיעה, וזה לא יתכן רק אם שלח יד לצרכו אף הכא כן. ומ"ש ומה התם על כל דבר פשע נראה הכונה דרומז לאלה הדברים שמרבינן שם מן כל דבר פשע כמו שליחות יד ע"י שליח, וכן כל בהמות וחיות ועופות כמבואר שם, אף הכא כן.
ר"ל שהבעלים נוטלין את הנבלה או השברים בחשבון הכסף שחייב לו בעל דינו, ויתבאר מזה עוד בסמוך פסוק י"ב, ומדייק זה מקושי הלשון ולקח בעליו, דלפי מה שרגילין לפרש דקאי על לקיחת שבועה והיינו שישבע, ואין שייך כל כך לשון לקיחה על שבועה, לכן דרשו דרומז שיקח מה שנשאר דהיינו הנבלה וכמבואר.
הענין יתבאר עפ"י מש"כ בכל בו בשם גאון [מצוין לעיל אות קל"ב] מי שהעיד עליו עד אחד בדבר עבירה שחייבין עליה קנס והודה על עצמו במקצת אין משביעין אותו כל עיקר, לפי שאין נשבעין על עבירה אלא על ממון, מפני שכבר מושבע ועומד מהר סיני הוא, ואם תאמר גזל ופקדון ג"כ מושבע ועומד מהר סיני הוא שלא לגזול, י"ל דשאני ממון כיון שיש לו תובעים אמרה תורה ישבע כדי להפיס דעתו של הצד שכנגדו, אבל בעבירה אין כאן להפיס דעת מי, ולכן אין משביעין אותו כל עיקר, ע"כ, ובזה יתבארו דברי הרמב"ם שהעתקנו כאן.
ומפרש בגמ' אפי' למ"ד דברה תורה כלשון בני אדם ג"כ למדין חיוב אבדה מק"ו, ומה גנבה שקרובה לאונס חייב אבדה שקרובה לפשיעה לא כש"כ.
צוער הוא מלשון צעירי הצאן, שאם מסרו לנער צעיר המשמר הצאן ונגנבה ממנו פטור השומר מלשלם משום דאורחיה דרועה למסור לנעריו. והנוקד הוא רועה גדול וכמ"ש בתנחומא ר"פ תשא ומישע מלך מואב היה נוקד, מאי נוקד – רועה, ואם מסר לרועה גדול חייב שאין דרכו למסור לאחרים, ועי' ב"ק נ"ו ב'.
ר"ל שהבעלים נוטלים את הנבלה או השברים בחשבון הכסף שחייב לו בעל דינו.
כפי המבואר דריש הכי אם טרף יטרף בפשיעתו של שומר שכר [דהאי קרא בשומר שכר כתיב] יביאהו עד הטרפה ישלם כל ההיזק עד דמי הטרפה, אבל דמי הטרפה עצמה לא ישלם, דהבעלים מטפלים וטורחים בנבלה למכרה. ונראה בטעם הדרשה דמדייק לשון יביאהו עד שאינו דבוק, דהול"ל יביא עד או עדים. ופרטי דין זה דבעלים מטפלין בנבלה מבואר לפנינו לעיל בפרשה הקודמת בפסוק ל"ד בדרשה והמת יהיה לו, יעו"ש.
פירש"י עליון מתחתון גנבה ואבדה דשומר שכר מחיובא דשואל, מה שבורה ומתה דשואל בבעלים פטור אף חיובא דשומר שכר בבעלים פטור, ותחתון מעליון, מה ש"ש חייב בגנבה ואבדה שלא בבעלים אף שואל כן, ומה שומר שכר בבעלים פטור אף שואל כן, עכ"ל. ונראה דמש"כ דילפינן תחתון מעליון לענין חיוב שואל בגנבה ואבדה א"צ לזה, אחרי דאת זה אנו למדין ביחוד בק"ו משומר שכר, מה שו"ש שפטור בשבורה ומתה חייב בגנבה ואבדה, שואל שחייב בשבורה ומתה אינו דין שחייב בגנבה ואבדה, כמבואר לפנינו בסמוך בדרשה ונשבר או מת, וצ"ל דמה דנקט רש"י גם פרט זה הוא אגב למודי הפרטים האחרים.
הנה עיקר דין פטור שאילה בבעלים יתבאר בפסוק הסמוך, והכא אשמעינן דעיקר קפידא אשעת שאילה היא, שאם היה שאול לו בשעת שאלה אף כי לא בשעת שבירה ומיתה נקרא שאילה בבעלים, ומדייק כן מלשון מעם רעהו דמשמע לא רעהו עצמו נשאל לו, ועלה מסיק קרא שלם ישלם, אלמא דהעיקר היא שעת שאלה.
ר"ל אי לאו הנך דהדר ופריש מלתא טפי לא הוי מצינו למילף מעם רעהו ולא רעהו עצמו דאיכא למימר אורחיה דקרא דמשתעי הכי, ולא שנא בבעלים ולא שנא בלא בעלים חייב, והשתא דגלי סיפא דבבעלים פטור ואחד מינייהו קאי פטור ולא על חבירתה ילפינן מיניה גלוי מלתא דאשעת שאלה קפיד, ובסמוך עוד יתבאר מענין זה.
כתב בס' התורה והמצוה דטעם הדיוק הוא מדלא כתיב מרעהו, יעו"ש, ואין זה מספיק. ולי נראה דמדייק מדתלה הכתוב את פעולת השאלה בלקיחת השואל ולא בנתינת המשאיל כמש"כ וכי ישאל איש ולא כמו בפרשיות דכתיב כי יתן איש, ולכן דריש דכאן מתחיל החיוב משיוציאנה חוץ לרשותו של המשאיל, דבזה ניכרת לקיחתו של השואל. ומכאן ראיה להדעה בחו"מ סי' רצ"א ס"ה וסי' ש"ז ס"ב, דבשומרים חייבים משעה שקיבל עליו לשמור או שאמרו לבעלים הנח לפני ונסתלקו הבעלים משמירתו, דכיון דחזינן דרק השואל אינו חייב רק כשהוציאה מרשות הבעלים משמע דבשומרים א"צ לזה. ומ"ש בב"ק ע"ט א' תקנו משיכה בשומרין הוא רק לענין חזרה, דעד שלא משכו יכולים שניהם לחזור כמבואר בתוס' שם ובב"מ צ"ט א'.
ר"ל לבד על גנבה ואבדה גם על אונסין, וטעם הדבר משום דהשואל כל הנאה שלו ואין להבעלים בשאילתו שום הנאה ולא כמו בשומרים.
ולמ"ד בדרשה הקודמת או לרבות השבויה יליף חיוב שבירה בלא מיתה ע"פ הסברא מה לי קטלה כולא מה לי קטלה פלגא, דנשבר בלא מת הוי קטלה פלגא.
כמש"כ גביה לעיל בפסוק י' גבי ש"ש ומת או נשבר או נשבה וכתיב בתריה שבועת ה' תהיה בין שניהם, הרי דפטור בשבורה ומתה וכתיב בפסוק הסמוך לו ואם גנב יגנב מעמו ישלם לבעליו הרי דחייב על גנבה ומן יגנב ילפינן אבדה כמבואר לעיל במקומו.
ואע"פ דאיכא למיפרך מה לש"ש שכן משלם כפל בטענת גנבה בלסטים מזוין כמבואר לעיל בפסוק ח' בדרשה על כל אבדה אשר יאמר, משא"כ בשואל שאין בו כפל לעולם דהא חייב באונסין כדכתיב ביה ונשבר או מת ואפי' בטענת לסטים מזוין, וכל מי שבטענתו מתחייב עצמו בקרן פטור מכפל כמש"כ בדרשה הנ"ל, אפ"ה שואל עדיף שמתחייב בשבורה ומתה בלא שום שבועת שקר משומר שכר שפטור עליהן, ואע"פ שיש בש"ש כפל בטענת לסטים מזוין אין זה חומר, משום דכפל אינו בשומרין עד שישבע לשקר שנגנבה ממנו ואח"כ באו עדים, הלכך קנסא משום שבועה הוא דקנסיה רחמנא.
ואפי' בשעת מיתה היה עמו במלאכתו, ומפרש בגמרא דעיקר קפידת הכתוב על שעת שאלה מדאז נתחייב במזונותיה, ובדרשה הבאה נבאר ענין זה בארוכה.
ואפילו נשאל גופו למלאכה אחרת ובמקום אחר בשעה שמשך את הפרה, ואפילו אמר ליה באותה שעה השקני מים הו"ל שאילה בבעלים, וכן בשאר שומרים שמירה בבעלים פטור, ובדרשה הקודמת בארנו מזה בארוכה.
היינו הך דדרשה דלעיל בסוף פסוק הקודם בדרשה בעליו אין עמו, דהעיקר תלוי אם היה שאול לו בשעת שאלה, ואפילו לא בשעת מלאכה וכמש"כ שם באות קנ"ג, אלא דמר דריש ממשמעות אותו הפסוק ומר ממשמעות פסוק זה.
ר"ל אם אמר לשלוחו צא והשאל לי עם פרתי אין זה נקרא שאילה בבעלים, ודין זה איבעיא בגמרא וקיי"ל לקולא, וכ"פ הרמב"ם, וסיים בלשון הדרשה כמו שהעתקנו, בעליו ולא שלוחו, ומשמע מדברי התוס' כאן דהא דלא אמרינן כאן שלוחו של אדם כמותו כמו בכל התורה הוא משום דכתיב שתי פעמים בעליו, בעליו אין עמו, בעליו עמו, והקפיד הכתוב שיהיו הבעלים עצמן, ולדעתי אין זה מוכרח, כי אם קיי"ל שלוחו של אדם כמותו, מה לי אם כתיב ב' פעמים בעליו, וגם לא משמע כן מלשון הגמרא מי אמרינן שלוחו כמותו או דילמא בעליו ממש בעינן הרי דלא הזכירו כלל כפל הלשון בעליו, ולי נראה דמדייק מדלא כתיב אם הבעלים עמו אלא בעליו בכנוי המורה על מיעוט השליח, וכמו דדרשינן במנחות צ"ג ב' וסמך ידו ולא יד שלוחו, וכן לעיל בפסוק אם לא שלח ידו היינו ממעטין שליח לולא רבוי מיוחד כמבואר לפנינו לעיל בפסוק ח' על כל דבר פשע ועוד כהנה, ועיין תוס' יבמות ק"א ב'.
מוסב על ענין החקירה אם הא דבבעלים הוא רק בשואל או גם בשאר שומרים וגם בשומר חנם אם היתה השמירה בבעלים פטור, ולפנינו כבר בא דין זה בדרשה דלעיל אם בעליו עמו. והנה בשומרים הדין שחייב שבועה על הפשיעה כמש"כ (פ' ז') ונקרב בעל הבית אל האלהים דהכונה שבועה שלא פשע כמבואר שם. ולפי"ז אם קיי"ל פשיעה בבעלים פטור, הא דכתיב כאן אם בעליו עמו לא ישלם – לאו דוקא לא ישלם אלא גם לא ישבע היכא דחייב שבועה. ומה דכתיב לא ישלם הוא משום דכאן איירי בשואל שחייב בתשלומין על הכל על גניבה ואבידה ועל אונסין, וז"ש לא ישלם – וגם אינו נשבע היכא שחייב שבועה, ועיין במראה הפנים, ולפי באורנו הענין מתיישב כפשוטו.
כלומר כיון דעכ"פ הוא נוטל שכר, אם גם באופן אחר, אך הלא נוטל שכר הוא והוי דינו כשומר שכר, ולכן קיי"ל שהסרסור הלוקח חפץ ממוכר להראות לקונה ונאבד או נגנב החפץ מידו חייב מפני שהוא כנושא שכר, וע' בחו"מ סי' קפ"ה ס"ז.
הבאור הוא דלא נימא כיון דהוא משלם לו שכר עבור השור שוב הוי כל הנאה של משכיר וא"כ יהיה דינו כשומר חנם שיהיה פטור על הכל בשבועה גם על גניבה ואבידה, קמ"ל דאינו כן, אלא דפטור רק על אונסין ולא על גניבה ואבידה, והטעם הוא משום דאע"פ שגם המשכיר נהנה מ"מ גם השוכר נהנה שהוא בא בשכרו, ולא דמי לשומר חנם שאינו נהנה כלל, ולכן אע"פ שאינו דומה לשואל שכל הנאה שלו ולא של בעה"ב, אך גם לא הוי כשומר חנם שאין לו כל הנאה, ולכן הוא קיל משואל שפטור מאונסים וחמור משומר חנם שחייב על גניבה ואבידה, ודו"ק.
י"ל הטעם בזה, לפי שאינו דומה פגמה של בתולה לפגמה של בעולה לחייב ע"ז בקנס. והנה אע"פ כי כפי דמשמע מסוגית הגמ' קאי עיקר דרשה זו אבתולה דגבי אונס (פ' תצא), בכ"ז לפי סדר ענין חבורנו קבענו דרשה זו גם כאן, יען כי אליבא דאמת גם כאן קיים דין דרשה זו והגמ' קבעה הדרשה באונס יען כי עמדה לדרוש כל לשון הפסוק ההוא יעו"ש.
ולא כמו גבי אונס דמחויב לישא אותה אפילו בעל כרחו. ונראה בטעם הדיוק כאן ובאונס דכאן תלה הכתוב את הנשואין בפעולתו, כמש"כ מהר ימהרנה, ושם באונס כתיב ולו תהיה לאשה, דמשמע תהיה בכל איפן שהוא, בין ברצונו בין בעל כרחו. ובטעם הסברא נראה דהתם קנסינן ליה ביותר משום שאנסה, משא"כ הכא שנתפתית.
נראה דסמיך אסיום הענין אם מאן ימאן, ולא איירי בכלל שאביה יכול לעכב, דזה מפורש בפסוק הבא אם מאן ימאן אביה, אלא איירי אם פתה לשם קדושין ובא עליה לשם קדושין ואח"כ נתרצה אביה אין אומרים כיון דסוף דבר הלא נתרצה אביה די בקדושין הראשונים אלא צריכה עוד הפעם קדושין לדעת אביה. ונראה בטעם הדבר, משום דכיון דעיקר תלוי בדעת האב, א"כ הוי כאלו סתם קדושין שנתקדשה שלא לדעתה, דאין בקדושין אלה כלום, וצריכה קדושין אחרים.
כי כנודע אין קדושין תופסין בשפחה נכרית, כמבואר ריש פרשה זו. ואע"פ דבסמוך מרבינן קנס לחייבי לאוין וגם לחייבי כריתות דלכו"ע אין קדושין תופסין בהן, אך שאני התם, דרק להאיש הזה המפתה אין קדושין תופסין בהן, משא"כ לאיש אחר, אבל שפחה אין קדושין תופסין בה לכל אדם. כך מפרש בירושלמי. ולפי"ז נראה דיותר נכון לגרוס בירושלמי יצאה שפחה שאין בה הויה, ולא שאין לו בה הויה, יען דעיקר החידוש הוא זה שאין בה הויה לכל אדם, אבל אי משום דרק לו אין בה הויה, מאי שנא מחייבי כריתות, כמש"כ. והלשון שאין לו בה הויה אשיגרא דלישנא הוא מהלשון הרגיל בגמ' בכמה מקומות לענין חייבי לאוין וחייבי כריתות, ודו"ק.
לא איירי כאן לענין קנס, יען דלענין קנס מרבינן בסמוך דגם לאלו חייב, אלא איירי בכלל לענין לקחת אשה כזו מפותה לאשה, דהו"א אע"פ דבעלמא אסורות אלו, אך כאן כיון דנפגמו ונתגנו על הבריות ישאנה הוא, קמ"ל. וכהאי גונא דרשו במשנה כתובות ל"ט א' בענין אונס (פ' תצא) דכתיב שם ולו תהיה לאשה, נמצא בה דבר ערוה או שאינה ראויה לבא בישראל אינו רשאי לקיימה, שנאמר ולו תהיה לאשה באשה הראויה לו.
נראה דמפרש אם מאן ימאן אביה אם המאון להנשא לו יהיה מצד האב, ומבואר מזה דלבד האב איכא ג"כ מי שממאן, ומי שייך למאן בזה בודאי היא, ומבואר שגם היא יכולה לעכב. ואפשר עוד לבאר דרשה זי עפ"י מש"כ רש"י בחולין פ"ח ב' לענין מה דקי"ל במצות כסוי הדם דמותר לכסות גם זולת עפר, ופירש"י בטעם הדבר, דאם היה כתוב בעפר יכסהו היה משמע דוקא בעפר ולא בדבר אחר, אבל מדכתיב וכסהו בעפר משמע דעיקר הקפידא הוא רק הכסוי ועפר לאו דוקא, יעו"ש. ולפי"ז י"ל גם הכא אם היה כתוב ואם אביה ימאן היה במשמע שרק אביה יכול לעכב אבל מכיון דכתיב אם ימאן אביה משמע דלאו דוקא אביה והוא הדין אחר, והיינו שגם היא יכולה לעכב, וכמש"כ.
אם היתה יתומה מקודם אין לה קנס, דכיון דקנסה לעצמה היכא כשנתפתית מחלה, אבל אם נתפתתה בחיי האב זכה האב בהקנס ואח"כ נתייתמה ירשה היא הקנס מהאב. ודברי הרמב"ם בענין זה בהלכות נערה בפ"א ה"ט ובפ"ב הי"ד אינם מבוארים לדעתי כל צרכן, יעו"ש.
רומז על הפסולות שאינו רשאי לקיימן כגון אלמנה לכה"ג גו"ח לכה"ד ג"כ יש להן קנס. ובבבלי כתובות כ"ט ב' ילפי זה מרבוי אחר, כפי שיבא לפנינו בסמוך בדרשה כמהר הבתולות, וי"ל דלא ניחא ליה להבבלי לילף מלשון אם מאן ימאן אביה משום דאצטריך לדרשה שגם היא יכולה לעכב, כמובא לעיל.
לכאורה צ"ע דהא שם באונס סיים הכתוב תחת אשר ענה ובמפותה ליכא ענוי וא"כ מאי ראיה משם לכאן, וי"ל כיון דאין אנו למדים משם לכאן עיקר הלמוד מנתינת הכסף, דהא זה כתיב מפורש כאן כסף ישקול אלא רק אמספר הכסף אין זה למוד עקרי אלא רק גלוי מלתא דכאן סתם הכתוב מספר הכסף והתם פירש, בא זה ולמד על זה, ואי משום דסיים התם תחת אשר ענה, צ"ל דזה קאי גם על הצווי ולו תהיה לאשה דסמיך ליה, דכך המשך הלשון שם, ונתן האיש השוכב עמה לאבי הנערה חמשים כסף ולו תהיה לאשה תחת אשר ענה, וראיה לזה מכתובות מ' ב' שדרשו ונתן האיש השוכב עמה חמשים כסף – הנאת שכיבה חמשים כסף, הרי דלענין חמשים כסף אין חלוק בין אונס למפתה, ודו"ק.
ר"ל אחר שתחליט היא או אביה שלא תנשא לו, אבל כל זמן שעומדת להנשא לו פטור מן הקנס, כיון דאם יקחנה יתחייב עצמו במוהר, כמבואר, וזה לא כמו באונס דמתחייב ליתן מיד אע"פ שג"כ מחויב לישאנה, וזה נלמד ממה דהקדים הכתוב ענין הנשואין וסיים באם לאו אז יתחייב בקנס, הרי שתלה זה בזה, והסברא בזה פשוטה דכאן בפתוי הוי ענין הקנס רק שייטיב לה במצבה בכלל עבור שחלל כבודה, ומכיון שנושאה – בזה לבד הוא מטיב לה ומחפה על בזיונה, משא"כ התם הוי הקנס עבור הענוי, א"כ אין נ"מ אם נושאה או לא, וזה פשוט.
כלומר מה כאן כסף שקלים אף באינם כסף שקלים, ומה באונס חמשים אף כאן במפתה חמשים. וע' כתובות ל"ת ב', ובגמרא מפרש למה אצטריך דרשה זו עם הדרשה הקודמת דילפינן זה מהיקש אשר לא ארשה דכתיב בפסוק הקודם ובפ' אונס, דדרשה זו אצטריך לדעת חד מ"ד דדריש אשר לא ארשה לענין אחר דלא קיי"ל כותי', וקצת צ"ע דלא עביד צריכותא לדרשה זו עם הדרשה ממכילתא לעיל מהיקש כסף כסף, יעו"ש, ואפשר לומר דדרשת המכילתא כלולה בדרשה זו.
לפנינו בגמרא הובא בזה הפסוק ולו תהיה לאשה דפ' תצא בענין אונס, ואנו לפי ענין הפרשה שלפנינו העתקנו להענין את הפסוק שלפנינו דמיניה יליף בירושלמי בפסוק הקודם לענין כזה, יעו"ש לפנינו. ונראה דבאמת היה אפשר גם להגמרא להביא הפסוק הזה, ומה שלא הביאוהו הוא משום דעיקר הסוגיא כאן איירי בקנס דאונס וכמי שפירש"י במשנה כאן אלו נערות שיש להן קנס, ופירש"י אם אנסן אדם, עכ"ל, ומה שלא פירש באמת גם אם פיתן אדם עיין באות הסמוך.
היינו הך דדרשה הקודמת ובסגנון לשון אחר, יעו"ש.
ר"ל איזה הוא מכשף שחייב מיתה הוא זה העושה מעשה, אבל זולת חיוב מיתה גם אוחז את העינים בכלל מכשף הוא, שעל זה נאמר לא תנחשו ולא תעוננו. ומה שאמר ולא האוחז את העינים – אע"פ שגם האוחז את העינים הוא עושה איזה מעשה לתכלית אחיזת עינים, אך המעשה שנראה לבני אדם שעושה אינו עושה ממש אלא נדמה להם שעושה.
ר"ל שדבר הכתוב בהוה, ובירושלמי כאן (פ"ז הי"ג) הלשון למדתך תורה דרך ארץ מפני שרוב נשים כשפניות הן. ונראה ענין הלמוד דרך ארץ בזה, דמשמיענו בזה דיש לחשוד יותר נשים מאנשים, או הכונה דמשמיענו דכשמדברים מאיזה ענין בכלל, ואותו ענין דורש ציור ומשל צריך לתפוס בדבר שהוא מצוי, והיינו שצריך לדבר בהוה, וזה הוא הוראת הדרך ארץ שכך צריך לנהוג.
פירש"י נוטריקון מכחישים פמליא של מעלה שלא גזרו על אדם זה למות והוא מת ע"י כשפים. ומפרש בגמרא אע"פ דדרשינן הפסוק דפ' ואתחנן אין עוד מלבדו שאפילו כשפים אינן שלא מדעתו ורשותו [עיי"ש לפנינו] זה הוא רק באדם צדיק דנפיש זכותיה, אבל בסתם אנשים שולט הכשוף כפי הכח והרשות הכללי שנמסר להם מבורא עולם יתברך.
ר"ל אם אינו ענין לאדם הבא על הבהמה דכתיב ענינו מפורש בפ' קדושים כמש"כ תנהו ענין לנשכב – למביא בהמה עליו, ומדאפקי' בלשון שוכב אשמעינן שהוא נדון כשוכב, מה בא על הבהמה הוא והיא נדונים בכ"ג דיינים כדילפינן בפ' קדושים שם מפסוק ואת הבהמה תהרגו דאתקש בהמה לאדם אף מביא בהמה עליו נדונים שניהם בכ"ג דיינים.
מפרש יחרם מלשון מיתה, כמש"כ בפ' בחקתי כל חרם אשר יחרם מן האדם לא יפדה מות יומת.
אבל עבודות חוץ שחשב בזה אין חייבים עליהן מיתה.
נראה הכונה, אילו נאמר זובח יחרם הייתי אומר בזובח קדשים בחוץ הכתוב מדבר והאי בלתי לה' לבדו הכונה במקום המיוחד לה' – בפנים, ת"ל לאלהים, על כרחנו בזובח לעבודת כוכבים הכתוב מדבר, ובלתי לה' לבדו כפשוטו, ומפרש לפי"ז השם אלהים שבכאן – חול, כלומר, כל אלהים במשמע.
עיין תוס' ע"ז י"ח ב' פרשו שהלשון מזבלין ענינו מזבחים ולשון גנאי נקט, וע' מש"כ השייך לענין זה בפ' וישב בפסוק ויהי כהיום הזה.
ר"ל רק כזו שראויה לגבוה.
במשנה איתא הלשון אם הוא בעל תשובה לא יאמר לו זכור מעשיך הראשונים, ואם הוא בן גרים לא יאמר לו זכור מעשה אבותיך, וכתבו התוס' דלא זו אף זו קתני, לא מבעי שלא יזכרנו מעשה עצמו אלא אפילו מעשה אבותיו, עכ"ל. וכונתם לא מבעי בעל תשובה שלא יאמר לו זכור מעשיך הראשונים אלא אפילו בן גרים שכבר נולד ביהדות לאביו הגר ולא שייך שיזכרנו מעשה עצמו לא יאמר לו זכור מעשה אבותיך.
בל"ו מקומות הוזכר בתורה אזהרה בגר, והיש מפרשים במ"ו מקומות כוללים גם הלשון כי גרים הייתם וכיוצא בו. וענין סורו רע פירש"י בהוריות י"ג א' שהיצה"ר שלו רע הוא, ולפי פירוש זה אפשר לפרש כאן דכיון שיצה"ר שלו גדול ובכ"ז מתגבר עליו והוי זכותו רב לכן הרבתה התורה להזהיר שלא להונות ולא ללחוץ אותו, אבל בקדושין פ"ב א' במ"ש שם כל שעסקיו עם הנשים סורו רע פירש"י מנהגו רעה קרבתו רע, ולפי"ז צריך לפרש כאן מפני שמנהנו רע שעדיין טבע הקודמת בו וכמ"ש בשבת קמ"ו א' עובדי כוכבים שלא עמדו על הר סיני לא פסקה זוהמתן, לכן אין ראוי שיוסיף ללמוד מנהגים רעים ע"י ישראל שיונו אותו וילמד לנהוג כן, ולכן צריך לזהר מלהונות אותו, ועיין בערוך ערך סר ד' מה שפירש על סורו רע.
ועיין בחו"מ סי' רכ"ח ס"ב דמטעם זה שהוזהרו בכמה לאוין צריך הרבה להזהר בזה.
ועיין בדרשה הקודמת, ובמכילתא מבואר דלא תונו קאי על אונאת דברים ולא תלחצנו בממון.
ור"ל כיון דגרים הייתם גנאי הוא לכם להזכיר שם ורות, ומסיים בגמרא והיינו דאמרי אינשי דזקיף ליה זקיפא בדיותקיה לא נימא ליה לחבריה זקוף בוניתא, ופירש"י מי שיש לו תלוי במשפחתו לא יאמר לעבדו או לבן ביתו תלה לי את הדג הזה, שכל שם תליה גנאי הוא לו, עכ"ל. אבל בילקוט כאן רמז שמ"ט הגירסא לא תימא ליה זקוף וכו', ומבואר שהאזהרה היא על איש אחר המדבר עם זה האיש שיש לו תלוי במשפחתו, והיינו מפני שמביישו, והנה אע"פ שגירסא זו יותר מבוארת בטעם, בכ"ז נראה דהעיקר כגירסא שלפנינו וכפירש"י, יען דגירסא ופירוש זה מקבלת לעומת הדרשה שלפנינו מום שבך אל תאמר לחברך, אבל לגירסת הילקוט אין המשל מקביל אל עיקר חידוש הדבר, ויש להסביר עוד גירסתנו לא נימא כמו אינו אומר, כלומר מדרך העולם שאיש כזה הוא זהיר להזכיר ענין כזה בדבורו מפני שמתבייש בו, ודו"ק.
ר"ל מפני שרוח אלמנה ויתום נמוך ושפל ואין מי שיעמוד בפרצם, אבל אין ה"נ שגם זולת אלמנה ויתום אסור לענות אלא שדבר הכתוב בהוה. ועיין ברמב"ם פ"ו ה"י מדעות. ומה שכתב כאן בלשון רבים לא תענון ולא בלשון יחיד כלשון כל הפרשה, י"ל דרומז לזה שהב"ד מחויבים להשגיח על זה משום דב"ד אביהם של יתומים, וכהאי גונא ילפינן בב"ב פ"ט א' מלשון יתירא שהב"ד מחויבים להעמיד ממונים על מדות ומשקלות, וכן דרשינן בסמוך במכילתא לא תשימון עליו נשך אזהרה לעדים ולערב ולסופר.
ומפרש במכילתא היכי דמי ענוי מועט אפילו אם באה אשה לדין ושאלה ועכבתה הדיין להמתין עד שישתה כוסו או ינעול סנדלו או יעטף טליתו, ומבואר מזה דגם זולת אלמנה ויתום שייך מצוה זו דענוי, וצ"ל דמש"כ אלמנה ויתום הוא ע"ד ההוה מפני שרוחם נמוך ושפל וכמש"כ באות הקודם.
עיין בפירש"י בפסוק זה שכתב מקרא קצר הוא שלא פירש ענשו אם לא יצעק, ועיין ברמב"ן. וצ"ע שלא הביאו כלל דרשה זו שמבואר בה שבכל אופן שומע ומעניש רק בצועק ממהר להעניש.
פי' בס' התוה"מ ע"פ מש"כ במורה ח"א פל"ז שלא נמצא חרון אף וכעס בהקב"ה רק בענין ע"ז, וזה הפסוק לכאורה סותר זה, לכן דרשו שבא להשוות חרון אף בדבר זה כחרון אף על עבודת כוכבים שמסבב עצירת גשמים וגלות כמש"כ שם ואבדתם מהרה דהיינו גלות, יעו"ש.
סמיך על סוף הענין לא תשימון עליו נשך, ומדייק הלשון אם כסף תלוה, דעפ"י פשטות הלשון הול"ל אם תלוה כסף, וכמו לעיל בלשונות פרשת השומרים כתיב מקודם הנתינה ואח"כ החפץ, ואם היה כתוב כן היה במשמע כסף לאו דוקא וכמש"כ רש"י בחולין פ"ח ב' דמדכתיב וכסהו בעפר משמע עפר לאו דוקא ואם היה הכונה עפר דוקא היה צ"ל ובעפר יכסנו, וה"נ מדכתיב אם כסף תלוה ולא אם תלוה כסף משמע כסף דוקא, ולכן דריש דרק הלואת כסף נקרא הלואה ואסור ליקח רבית, אבל בפירות כהאי גונא הוי דרך מכר ולא מלוה, ואע"פ דכתיב (פ' בהר) ובמרבית לא תתן אכלך, היינו בנותן לו הפירות דרך הלואה, אבל בנותן לו דרך מקח שרי, ולא רק פירות בפירות אלא גם פירות בכסף וכסף בפירות ג"כ הוי על הרוב דרך מקח ושרי, כגון כשנותן לו פירות ופוסק לו לפרוע מעות אפי' יותר משויו או שנותן לו מעות ופוסק עמו לפרוע לו פירות אין זה רבית קצוצה, כיון דעל הרוב הוי זה דרך מכר, וע"ע לפנינו בענין זה בפ' בהר.
וחשיב כמה לאוין שעובר הלוה, ויתכן שסמיך שעוברים כולם בלאו זה מדשינה הכתוב כאן לכתוב לא תשימון בלשון רבים, בעוד שכל דיני אלה הפסוקים כתובים בלשון יחיד.
משכן ברשות ב"ד הוא כשקובל עליו בב"ד ושולחים שלוחם לתפוס מטלטלין, ופסוק זה בשליח ב"ד איירי כמבואר בדרשה הבאה, ולכן יתבאר הלשון אין לי אלא שמשכנו ברשות ב"ד. ואמנם לכאורה אינו מבואר מהיכא תיתא שמשכנו שלא ברשות ב"ד יהיה נשכר יותר ממשכן ברשות ב"ד שלא יהא חייב להשיב עד שצריך לרבויא, וי"ל משום דכפי המתבאר בפ' תצא בענין מצות השבת העבוט דהוא ענין צדקה כמש"כ שם ולך תהיה צדקה, ולכן בשלמא זה הממשכן ברשות ב"ד והיינו שהב"ד שולחים ונוטלים את המשכון אז הוי זה המלוה עושה הכל אדעתייהו דב"ד, וכעין מ"ש כל המקדש אדעתא דרבנן מקדש, ומכיון שהב"ד מצוים להשיב ממילא מחויב להשיב, אבל זה הממשכן בעצמו יש סברא לומר דכיון דלקח אדעתא דידיה וקנה את המשכון וכמ"ש בב"מ פ"ב א' שבע"ח קונה את המשכון, באמת א"צ להשיב, ואי משום דהוי צדקה אין כופין אותו על זה היכי דלא ניחא ליה, דלא דמי לסתם צדקה שמחויב בזה לכן בא לרבות דגם זה מחויב להשיב.
ועיין מענין זה לפנינו בפ' תצא דאיירי במשכנו שלא בשעת הלואתו אלא לאח"כ, והכי קאמר אם חבל תחבל – ע"י שליח ב"ד.
נראה דר' ישמעאל לשיטתו בדרשה בפסוק הקודם דאם כסף תלוה פירושו חובה ולא רשות, וע"ז אומר כאן אע"פ דצויתי לך להלוות גמילות חסד ושלא תהיה לו כנושה, בכ"ז ברשותך להבטח שלא תפסד אלא יש לך רשות לקבל משכון, והא דלא תהיה לו כנשה, היינו כשיודע שאין לו, כמש"כ לעיל.
פשוט דדריש לשונות הכפולים מן כסות ושמלה, וטעם דרשת הלשון במה ישכב כתבנו באות הקודם, דכיון דאיירו כאן בכסות יום א"כ אינו מבואר כל כך הלשון במה ישכב לכן דריש לרבות עור המצע שמציעין ושוכבין עליו, דשייך גם ביום.
ר"ל אף דמצד הדין יכול המלוה לומר שלי אני גובה [במניעת השבת העבוט], על זה אומר הקב"ה כי ברחמים בראתי את העולם וכמ"ש במ"ר ר"פ בראשית ראה הקב"ה שאין העולם מתקיים במדת הדין שתף אליה מדת הרחמים. ואמרו (ב"מ ל' ב') לא חרבה ירושלים אלא על שהעמידו דבריהם על דין תורה ולא ויתרו משלהם, ולכן אסור לאדם להתאכזר אלא צריך להדבק במדותיו של הקב"ה וכמ"ש בסוטה י"ד א' אחרי ה' אלהיכם תלכו ובו תדבקון וכי אפשר להדבק בו יתברך אלא הדבק במדותיו מה הוא חנון אף אתה חנון וכו', ולכן מחויב כאן לגמול חסד ולהשיב העבוט כתורה וכמצוה.
כונתו דקאי על דיינים שמכונים בשם אלהים וכמו ונקרב בעל הבית אל האלהים, עד האלהים יבא דבר שניהם (לעיל פ' ז' ח'), וי"ל שמכונים כן עפ"י הכתוב (ר"פ דברים) כי המשפט לאלהים הוא, וא"כ מכיון שהיא שופט ודיין יכונה בשם אלהים שהוא מקור המשפט, וע"ע משכ"ל בפסוק ז' אות ק"ב. ונראה דלכן ראה ר' ישמעאל לדרוש כן משום סיום הענין ונשיא בעמך לא תאור, דמשמע דאיירי הפסוק באנשים גדולי המעלה. וגם לבד זה י"ל דלא קאי על השם הקדוש, דהא כתיב ס"פ אמור איש איש כי יקלל אלהיו ונשא חטאו, ומשמע התם דצווי זה היה חדש שלא נאמר עד אז, ועיין באות הבא.
ואע"פ דכפי שכתבנו באות הקודם משמע דהצווי דהתם איש איש כי יקלל אלהיו היה צווי חדש, י"ל דס"ל דהחדוש היה לענין עונש ולא לענין אזהרה. והנה ממסקנת הגמ' נראה דלענין דינא לא פליגי, יען דבאמת לשון אלהים משמעו גם קודש גם חול, ופליגי רק בכונת הכתוב במאי איירי, וכ"נ בדעת הרמב"ם דילפינן תרווייהו מפסוק זה, כי בפ"ב ה"ה מע"ז כתב אזהרה של מגדף מנין דכתיב אלהים לא תקלל, ובפ"ו ה"ד מממרים כתב כל המקלל דיין מדייני ישראל עובר בל"ת שנאמר אלהים לא תקלל, והוא כמש"כ, ולפלא על הכ"מ בפ"ה ה"ד מממרים שכתב דהרמב"ם פוסק בזה כר"ע משום דהלכה כר"ע מחבירו, והלא כפי שהראנו מבואר מפורש שהרמב"ם פוסק כתרווייהו, וכפי המתבאר מסוגיית הגמ', ויותר מזה פלא שסותר הכ"מ דברי עצמו בהל' ע"ז שם שכתב מפורש דהרמב"ם פוסק כתרווייהו, ואף קשה על הרא"מ כאן שתמה על רש"י שתפס שתי האזהרות אחרי דפליגי בזה ר' ישמעאל ור"ע, והרי כפי מש"כ דקיי"ל כתרווייהו דברי רש"י מוכרחים ונאמנים מאד, וצע"ג.
ר"ל לבד הלאו ממקלל אביו, ועיין מענין זה במכילתא וברמב"ם פכ"ו ה"ב מסנהדרין עוד פרטי דינים.
סמיך אדרשה דלעיל דאלהים פירושו דיינים, ולא נתבאר מה מחדש בזה, והא מפורש כתיב ונשיא בעמך לא תאור. ואפשר לומר עפ"י מש"כ בעלי הלשון דיש חילוק בין פעל קלל לפעל ארר דקלל הוא ערך קל יותר מארר, שהקללה היא רק מלשון בזיון וכמו ונקלה אחיך לעיניך, משא"כ ארר הוא מכוין להרע ולהזיק, ולכן רוצה לדרוש מניין שגם הנשיא בכלל איסור קללה, כלומר שלא רק לאור את הנשיא אסור אלא גם לקללו – בלשון קללה אסור, וזה יליף מדכתיב ונשיא, בו' החבור, לאלהים לא תקלל משמע דמוסב על ענין ראשון וגם אותו אסור לקלל בלשון קללה. והא דאסור לקלל את הדיין גם בלשון ארירה פשוט הוא, אחרי דקללה היא קלה מארירה, כמש"כ, ואם לקלל אסור, פשיטא דלאררו אסור.
לאפיקי אם הוא רשע, וענין זה הובא בכ"מ בגמ', ונ"מ לענין כמה דברים כמו מי שבא על הערוה והוליד בן אין הבן חייב על הכאתו וקללתו אם לא שעשה תשובה [וא"כ איתקש לנשיא בענין זה], וכן אם היה אביו רשע בכלל, כמש"כ. וכן נ"מ לענין מלוה ברבית שהניח לבניו מעות של רבית ואע"פ שהוא דבר המסוים כגון פרה וטלית, שע"י זה אביהם נזכר לחרפה, בכ"ז אינם חייבים להחזיר משום כבוד אביהם אם לא כשעשה תשובה ולא הספיק להשיב עד שמת. וע"ע השייך לענין זה בסנהדרין פ"ה א'.
ר"ל הראוי לחיות ולהתקיים, לאפוקי מי שנגמר דינו למיתה, ואע"פ דכשנגמר דינו למיתה רשע הוא והו"ל אינו עושה מעשה עמך ובלא"ה פטור כבדרשה הקודמת, מפרש בגמ' דאיירי בשעשה תשובה.
נראה דמפרש בעמך כמו עם עמך, כלומר יחד עם האיסור מקללת כל אדם אסור לקלל גם לנשיא ודיין, אך לפי"ז קשה ל"ל לאשמעינן איסור קללה לנשיא ודיין תיפק ליה דעכ"פ לא גרעי משאר כל אדם, ומהיכא תיתא שיהיה בהו קל איסור קללה מאשר באנשים דעלמא, ואפשר לומר דאצטריך להשמיענו בנשיא ודיין משום דלפעמים מרה נפש העם על אנשים גדולי המעלה, וכמ"ש ר' יהושע לר' גמליאל אוי לדור שאתה פרנסו ואי אתה יודע בצערן של ת"ח (ר"ה כ"ה א'), והיינו מתוך רוב גדולתו ושררתו, וכן הדיין לפעמים פוגע באחד בעונש ודין קשה, ולכן יקרה שמתוך מרירות הלב בוטה אחד דברים קשים וגם קללה, והו"א דבכהאי גונא נקרא אונס ופטור על זה, וכמו דאמרי' בפ' ויקרא האדם בשבועה פרט לאנוס, קמ"ל, ועיין במכילתא וברמב"ם פכ"ו הלכה ב' מסנהדרין הניגע לדין זה.
שאם היה נשיא ודיין לוקה שתים, ועיין ברמב"ם פכ"ו ה"ב מסנהדרין.
דאין לפרש לא תאחר בזמן כמו בנדרים לא תאחר לשלמו (פ' תצא), דהא אין זמן קבוע לזה, אלא לא תאחר המוקדם למאוחר, והיינו מעשר לתרומה ותרומה לבכורים אלא כסדר הכתוב כאן ובפ' מעשר, וטעם הקדימה והאיחור מבואר במשנה כאן משום דבכורים משמע בכורים לכל, ותרומה קודם למעשר משום דבתרומה כתיב ראשית – ראשית דגנך תתן לו (פ' שופטים).
ענין הטפול בבכור הוא, כי בזה"ז שאסור להקריב קדשים בחוץ נותנים בכור בהמה לכהן שיגדל אותו, אכן כדי למנוע טרחא יתרה מהכהן צריך ליתן אותו לו כשנתגדל קצת שאז טפולו אינו קשה כל כך, ועד אז מטפל בו הבעלים, ועל זה מגביל כאן שיעור הטפול בדקה ל' יום ובגסה חמשים יום. ויליף מיתור לשון כן תעשה דהו"ל לומר בקצור בכור בניך ושורך וצאנך תתן לי, אלא בא לרמז שבשור נתוסף עוד טיפול כזה בערך. ופריך בגמרא ואימא ששים, כלומר טפול כפול מבאדם, ומשני לא מסרך הכתוב אלא לחכמים, כלומר, הואיל ולא גילה לך הכתוב שיעור עשיה שתוסיף, רק רמז בכלל עשיה יתירה, ודאי לחכמים מסר הדבר בפרט שהם יפרשו הטעם והשיעור. ובגמרא יש עוד למודים שונים בענין זה מפסוק זה, והעתקנו את זה העולה לפי המסקנא, יעו"ש.
ר"ל הלוקח טלאים שנולדו בשנה זו או שנתנו לו במתנה.
דבבניך לא שייך לקיחה ומתנה אלא אצלו נולדו. ובגמרא פריך והאי בבכור כתיב ומשני אמר קרא כן תעשה אם אינו ענין לבכור דלא איתיה בעשיה דמרחם קדוש תנהו ענין למעשר בהמה, יעו"ש.
כונת הדרשה דלא נימא ע"פ ההיקש שבדרשה הקודמת דמקשינן מעשר צאנך ובקרך לבכור בניך מה בניך אין בלקוח ומתנה אף צאנך ובקרך אינו בלקוח ומתנה, והפירוש הוא שאם לקח טלאים שנולדו בשנה זו פטור ממעשר בהמה, וא"כ הלא אפשר לומר מה בניך אינו בלקוח כלל אף שורך וצאנך אינו בלקוח כלל, וא"כ יהיה כל שור וצאן לקוח פטור מן המעשר אף אם נולדו ברשותו, ומשני אמר קרא תעשה – בשעת עשיה מיעט הכתוב, ר"ל שמיעט הכתוב רק בשעה שראויין להתעשר שאז לא יהיו לקוחין, אבל במעי אמן לאו שעת עשיה הוא, ועיין ברמב"ם פ"ו מבכורות ה"י והי"ב.
וכן יש דרשא להיפך בכור אדם לבכור בהמה ונתבאר אצלנו לעיל ס"פ בא בפ' קדש לי כל בכור וגו' באדם ובבהמה.
באור הענין דקיי"ל חולין ל"ח ב' דיתום פסול לקרבן, ויתום נקרא שמתה אמו ואח"כ ילדתו דלא הוו שניהם בעולם, ולשון עם מורה שיהיו שניהם בעולם אחד והיינו שיהיו שניהם קיימין, ולשון תחת מורה שתי כונות, האחת שיהיה הולד בחיי האם, וגם שיהיה חליפי האם שמתה והוא נשאר במקומה, דהנולדים עומדים תחת מולידיהם בקיום המין, וע"ד הכתוב (תהילים מ״ה:י״ז) תחת אבותיך יהיו בניך, ולפי מובן זה כשר גם יתום לקרבן, ובאמת אין הדין כן, ולכן מביא ההיקש מכאן, דהכא ע"כ הפירוש שיהיה סמוך לאמו בחיים, דכן מורה הלשון עם אמו, כך הפירוש תחת אמו שיהיה סמוך לאמו בחיים והיינו שיהיו שניהם חיים, אבל יתום היינו שנולד לאחר מיתת אמו פסול, ומדשינה הכתוב לכתוב בפ' אמור תחת אמו שמורה גם כונה שניה כמבואר ולא עם אמו כמו הכא, ילפינן שדי שיהיה שעה אחת בעולם עם אמו ולא בעינן שתחיה כל שבעת הימים, ועיין בתו"כ פ' אמור המובא ברש"י חולין ל"ח ב' השייך לענין זה, והענין מבואר.
וכנגד זה ילפינן מכאן לקדשים דכתיב בפ' אמור ומיום השמיני והלאה ירצה דגם בשמיני עצמו מותר, כדכתיב כאן ביום השמיני תתנו לי.
ר"ל אם הקריב קדשים למזבח קודם שעברו עליהם שמונה ימים ללידתם אין לוקין משום דהוי לאו הניתק לעשה שאין לוקין עליו, ואין הפי' נתקו לעשה כמו המובן נתקו לעשה הרגיל בש"ס דשם הכונה אם עבר על לאו יש לו תיקון בעשה כמו בנותר שאסור להותיר ואם הותיר צריך שריפה, משא"כ כאן הכונה שהוציא הכתוב איסור הבאת מחוסר זמן בלשון עשה כמש"כ ביום השמיני תתנו לי, ושמעינן שלא מקודם, והוי זה לאו הבא מכלל עשה שאין לוקין עליו.
אם כונתו על חדוש המצוה מבשר בשדה טרפה לא תאכלו קשה על זה מכמה מצות שבתורה דלא כתיב בהו לשון קדושה. ונראה דהוא לשיטתיה בכ"מ בגמרא (חולין קט"ו ב' וש"נ) דמכאן ילפינן איסור לבשר בחלב, מדכתיב ואנשי קודש תהיון לי ובשר בשדה טרפה ולקמן בפרשה ובמשנה תורה (פ' ראה) גבי לא תבשל גדי בחלב אמו כתיב כי עם קדוש אתה, מה כאן אסור באכילה כמפורש בקרא לא תאכלו אף התם אסור באכילה, יעו"ש, ויוצא מזה דממצוה זו דבשר בשדה טריפה נתחדשה עוד מצוה לאיסור בשר בחלב לאכילה, והיינו מגז"ש קודש קודש כמש"כ, ועל זה רמזה התורה ואנשי קודש תהיון לי, ר"ל הוסיף למצוה זו ההקדמה מקדושת ישראל כדי ללמוד ממנה עוד מצוה אחרת והוא איסור בשר בחלב באכילה כמש"כ, ובזה דרשה זו מבוארת.
רמז לפרישה משקצים ונבלות וטרפות המבואר בהמשך הפסוק שזה מורה על קדושה והתקרבות לה' שאינו סובל המזוהמים במאכלי שקץ ותועבה כמש"כ ס"פ שמיני במאכלות אסורות והתקדשתם וכו', וזהו שאמר כשאתם קדושים, כלומר, כשאתם פרושים ומובדלים מכל התועבות והזוהמות הרי אתם שלי.
יש לפרש כלל ענין זה ע"פ מ"ש דשם טרפה יונח לא רק על קריעה ושבר חיות טרף לבד אלא גם על כל דבר שנשתנה בו הסדר הטבעי והסדורי, ומזה הלשון טרף בקלפי, ספינה המטורפת בים, וכדומה, וגם כאן בכלל ובשר בשדה טרפה זו שטרופה ומבולבלת מסדרה, והנה סדר בשר קדשים שיהיו במקומם הנועד להם וכשיצאו חוץ למחיצתן הרי נטרדו ממקומן והוו בכלל ובשר בשדה טרפה, ומזה הבאור יתבאר הדרשה שבסמוך בהמה המקשה לילד והוציא העובר את ידו והחזירו ושחטו אסור האבר מטעם שיצא חוץ למחיצתו והוי בכלל ובשר בשדה טרפה כפי שיתבאר, ועיין מש"כ בסמוך אות רל"ב.
ר"ל אי ס"ד מסוכנת מחמת חולי דלא מיחסרא אסורה כש"כ מסוכנת מחמת טרפה שחסרה, ומדאצטריך לאשמעינן טרפה ש"מ דרק מסוכנת מחמת טריפות דמיחסרא אסורה אבל שאר מסוכנת שריא.
סימן הוא שאם דומה לבשר טרפה, כלשון הכתוב ובשר בשדה טרפה, ועיקר הטעם הוא משום דקים להו לחז"ל דריאה שמראה שלה ככבד אינה לקותא ואם כמראה הבשר הוי לקותא.
ואיירי ששחט האם קודם שילדתו.
כלומר חוץ למחיצתו דהיינו לאויר, וכאן הרחם נעשה לו מחיצה להתירו בשחיטה, וכל מי שיש לו מחיצה ויצא חוצה לה אסור, וכבר בארנו זה למעלה באות ר"ל, ועיין פרטי דינים מזה ביו"ד סי' י"ד.
ר"ל מה ת"ל טרפה ודי הוי לכתוב ובשר בשדה לא תאכלו דהוי משמע ג"כ טרפה, דסתם בשר בשדה היא טרפה מחיות הטורפות.
יתבאר לפנינו בפ' ראה י"ב י"ז בפסוק לא תוכל לאכול בשעריך, יעו"ש.
סמיך על הדרשה הקודמת שהוציא עובר את ידו קודם השחיטה והחזירו, והו"א דכיון שהחזירו ואח"כ נשחט הרי הוא כלא יצא.
וענין המחיצה בזה בארנו לעיל אות רל"ד.
משום מצות פירוש ומדרבנן. והנה בדרשה הבאה יליף בשר הנתלש כולו מן החי, וכאן מרבה אבר ובשר הנתלש ועודנו מדולדל ואחוז בהגוף. וי"ל בטעם הדרשה בהקדם דברי הרמב"ם בפ"ד ה"ו ממאכ"א בבאור פסוק זה וז"ל, טרפה האמורה בתורה זו שטרפה אותה חית היער, ואי אתה יכול לומר שטרפה והמיתה מפני שאם מתה הרי היא נבילה, הא אינו מדבר אלא בנטרפה ולא מתה, עכ"ל. והנה מלת ובשר לכאורה מיותרת דדי היה לומר וטרפה בשדה לא תאכלו, ולכן דריש שבא לרבות שיש בשר טרפה מצד עצמה באופן כזה שטרפה כל הבהמה, והיינו כמו שטרפת כל הבהמה איירי שנטרפה ועדיין לא מתה כך יש חתיכת בשר לבד שהיא טרפה אע"פ שהיא חיה, והיינו אבר ובשר המדולדלין שנפרדו ממקום חבורן ועדיין חיים הם, שכל זמן שלא נפרדו בכולן ואחוזים הם בחיות גוף הבהמה נקראו עוד חיים. ואמנם בכ"ז אין נתרין בשחיטה, יען כי אעפ"כ נפרדין הן מן הגוף ואין שחיטת כל הגוף יכול להתירן, ודו"ק.
החותך כזית בשר מן החי אף מן הטהורה ואוכלו לוקה משום ובשר בשדה טרפה לא תאכלו, והרמב"ם בפ"ד ה"י ממאכ"א ביאר ענין זה וז"ל, החותך בשר מן החי ואכלו לוקה, שהרי בשר זה מבהמה שלא נשחטה ולא מתה, מה לי טרפה חיה מה לי חתכה בסכין, מה לי בכולה מה לי במקצתה, הרי הוא אומר ובשר בשדה טרפה כיון שנעשית הבהמה בשר בשדה הרי היא טרפה, עכ"ל. ואפשר לומר דענין זה מרומז בלשון דבאמת לפי חקי הלשון הול"ל ובשר טרפה בשדה, דהא טרפה הוא תאר להבשר, וממה שסמך בשדה לתבת ובשר מרומז דלא רק אם נטרפה בשדה אלא גם אם היה הבשר כמו בשר בשדה, והיינו בשר מן החי שפירש ממקומו שלא כדרך הנהוג הו"ל טרפה, וכן משמע מרש"י שפי' בענין זה וז"ל, ובשר בשדה משמע שפירש ממקומו וזה בשר מן החי וטרפה כמשמעו, עכ"ל, ועיין מדין זה ביו"ד סי' ס"ב ס"ב.
יתכן דמדייק כמו בדרשה הבאה אין לי אלא בשדה, בבית מנלן ת"ל וכו', ומה ת"ל בשדה שדבר הכתוב בהוה, שדרך החיות הטורפות לדור בשדה, יעו"ש, והוא דריש בענין אחר, שבא לאשמעינן עוד איסור אבר מן החי שדרכם להתלש כמו שתולשין מין ירק מן השדה ולכן כתיב בשדה.
ר"ל בעלמא כתיב נבלה וטרפה סמוכים להדדי.
שדרך החיות הטורפות לדור בשדה.
עיין מש"כ בבאור אגדה זו לעיל בפרשה בא בפסוק המובא בזה.
ר"ל כל איסורין שבתורה דכתיב בהו לא תאכל כמו חמץ בפסח ושור הנסקל אסורין גם בהנאה, וזו היא דעת ר' יהודה כמבואר, ור' מאיר דריש בענין אחר בדרשה הבאה, וטעם דיוק זה מלשון אותו הוא מדלא כתיב בקיצור תשליכוהו, וכעין זה דרשינן בפסחים נ"ט א' יערוך אותו מערב עד בקר, אותו מערב עד בקר ואין דבר אחר מערב עד בקר, וכהנה הרבה דרשות.
לא תשא – הוי אזהרה לדיין ולא תשיא אזהרה לבעל דין, שכן מורים מובני המלים, לא תשא לעצמו ולא תשיא – אתה לאחרים, דהיינו הבעל דין להדיין, ועוד תבא דרשה זו בענין זה לפנינו לקמן בפסוק מדבר שקר תרחק.
כגון שהעיד בניסן והוזם על עדות זו באייר, כל העדות שהעיד בינתיים פסולות, כדמפרש, משום דאע"פ שהוזם לאחר כמה ימים מאז שהעיד, אבל נפסל הוא משעה שהעיד.
ר"ל כיון דעיקר קפידת הכתוב שלא יהיה העד רשע, וכיון שהוזם נגלה רשעתו למפרע, והעתקת לשון הפסוק בדרשה שלפנינו בא בקצור, דבפסוק כתיב אל תשת ידך עם רשע להיות עד חמס, והמכוון היוצא ממנו אל תשת רשע עד, וכך נהג התלמוד בכ"מ כשמביא פסוק זה להעתיקו בקצור אל תשת רשע עד, כפי שיבא לפנינו, וכן מנהג חז"ל בכמה פסוקים בתורה וכמש"כ התוס' בשבת קכ"ז א' ד"ה ונתן הכסף וקם לו, וברמב"ם ריש פ"י מעדות איתא אל תשת ידך עם רשע – מפי השמועה למדו אל תשת רשע עד, וכנראה מפרש שכן כונת הגמרא בפי' פסוק זה.
לשון פסוק זה הובא בקצור וכמש"כ באות הקודם.
גם בכאן כמו בדרשות הקודמות הביא לשון הפסוק בקצור וכמש"כ לעיל אות ד', והרבותא בפסול עדות מומר להכעיס אע"פ דאין לך רשע גדול מזה, הוא דלא בעינן דוקא רשע דחמס כלשון הכתוב עד חמס, והיינו שיהיה תאב לממון, וזה הוא מומר לתיאבון, דמשום דאיסורא זיל טפי אוכל איסורא, אבל מומר להכעיס דאף שהדמים של איסור יקרים משל היתר אוכל ג"כ איסורא, הו"א דכיון דאינו חומד לממון לא יעיד עדות שקר בשביל ממון, קמ"ל דכיון דכתיב בקרא אל תשת ידך עם רשע פסול כל רשע אפילו אינו רשע דחמס, ועי' בחו"מ סי' ל"ד פרטי דינים בזה.
עי' מש"כ לעיל אות ד' בקצור לשון שמקצר הגמ' הפסוק, וחשיב בזה שני מיני רשעיות, רשע דחמס היינו שהוא רשע בשביל ממון כמו הגזלנין ומלוי ברבית, וכן רשע סתם היינו הנשבע לשקר, אפי' שלא בשביל ממון, כגון שנשבע על אבן שהוא עץ.
נראה כונת השאלה דעד כאן בדרשות הקודמות פירש הפסוק אל תשת ידך עם רשע מענין אל תשת רשע עד, כמו שבארנו, ועתה מפרש לשון הפסוק כפשטיה אל תשת ידך וגו', ומפרש היכי דמי ליתן יד לרשע להיות עד בדבר.
ומפרש אל תשת ידך שלא תחלק עמו בממון אחרים ע"י עדות מזויפת. ופשטות דרשה זו צ"ע דהא בכה"ג זה המעיד הוא עצמו רשע הוא דמעיד על מה שאינו ידוע לו כלל, ואולי ט"ס הוא וצ"ל חייב לנו, ומכוונת דרשה זו להדרשה שבגמ' שבועות ל"א א' מניין לשלשה שנושין מנה באחד שלא יהא אחד בעל דין ושנים עדים ת"ל מדבר שקר תרחק, וה"נ בשותפים איירי, ודו"ק.
יתכן דמדייק מדלא כתיב להיות עד שקר, ומפרש דאפי' בכהאי גונא שיודע אתה שגוף הדבר אמת כגון שבטוח אתה ברבך שכן הוא הדבר אפ"ה לא תצטרף להיות עד חמס, היינו להוציא ממון שלא מן הדין, יען דאעפ"כ אין לו אלא עד אחד, ואין מוציאין ממון ע"פ אחד.
ר"ל כשמתחילין לחקור בדין מתחילין לשאול בדעת וסברת הקטן שבדיינים, מטעם שמפרש, וקרי לזה מן הצד מפני שכך היה מושב הסנהדרין, הקטנים היו יושבים מכאן ומכאן והגדולים באמצע.
הכונה בזה שיתחילו לשמוע מקודם דעת הקטן שבדיינים ואח"כ דעת הגדול מטעם שמבואר בדרשה הקודמת, וזהו לא תענה אחר הרב, כלומר אחר גדול הדיינים אלא קודם לו, כמבואר.
יתכן דדריש שלמוד חובה על הנדון הוא ענין המביא לידי קטטה ומריבה בקרובי הנדון על העדים והדיינים, וכדמשמע בסנהדרין מ"ח א', וזהו לא תענה בסתם על ריב, דהיינו לחובה, ועיין ברמב"ם פ"י ה"ב מסנהדרין ובמפרשים שם.
ר"ל שלא תסכים לדברי הגדול שבדיינים מבלי חקור בדעתך את דבריו.
ר"ל שאין לעשות ב"ד זוגי, שאם יתחלקו בדעותיהם יהיו שקולים זה כנגד זה ולא יוכרע הדין, משא"כ במספר שאינו זוגי בהכרח יהיה רוב דעות מכריע לאחד מן הדעות, וזה מדויק מלשון לנטות שיהיה באפשר לנטות אחר הרוב, ועי' בסמוך אות כ"ב, ובפני משה לירושלמי סנהדרין פ"ד ה"ז ד"ה רב הרכיב דרשה זו דתוספתא עם הדרשה הקודמת והבין שהן דרשה אחת, אבל לדעתי אין האמת כן, כמש"כ, וכפי שיתבאר להמעיין בפנים התוספתא.
ר"ל לחובה בעינן שיהיו מחייבין עודפין שנים על המזכין, אבל לזכות די אם רק אחד עודף.
ר"ל שאין להושיב ב"ד במספר זוגי, כדי שאם יהיו מחולקין בדין יהיה רוב דעות נוטה לכאן או לכאן, משא"כ במספר זוגי אפשר שיתחלקו בדעות לחצאין ולא יוכרע הדין, וזהו עשה לך ב"ד נוטה, כלומר ב"ד כזה שיהיה באפשר לנטות אחרי רוב דעות, וכבר באה דרשה כזו לפנינו למעלה באות כ'.
ר"ל למה נאמר כאן כלל פסוק זה אחרי דכתיב בפ' קדושים לא תשא פני דל.
ר"ל מדכתיב שם בדל נשיאת פנים ובגדול הידור, משמע דהידור ונשיאת פנים שני דברים הם, ומניין שאסור בדל הידור ובגדול נשיאת פנים קמ"ל ודל לא תהדר וממילא אסור גם בגדול נשיאת פנים, כיון דמה שאסור בזה אסור בזה, והחלוק שבין נשיאת פנים להידור, כי נשיאת פנים הוא זכוי בדין, וההידור הוא כבוד בעלמא.
ראיה משמע עד היכן שכח הראיה מגיע, משא"כ פגיעה משמע סמוך לו ותו לא.
ובירושלמי כאן פ"ה ה"ח איתא במקום זה דכתיב השב תשיבם, והוא הפסוק דפ' תצא בענין זה, ותימה שלא הביאו הפסוק שבכאן השב תשיבנו שהוא מוקדם. ומה שלא ניחא להבבלי להביא סמך מלשון זה, י"ל משום דלשון זה כאן ושם אצטריך לדרשות אחרות, כפי שיבא.
שדרך השור לרעות בשדה ועלול הוא להאבד, וע"ע מש"כ בזה בפ' תצא.
דלפעמים כתיבי שני שמות ומשמעם ג"כ כל אחד בפני עצמו אך צריך לזה דרשה מיוחדת, וכמו מכה אביו ואמו באה דרשה בזה להורות דמשמעם אף על זה בפ"ע וזה בפ"ע, כמובא במקומו ר"פ זו, אמנם כאן דלא נמצא רמז מיוחד המורה על החלוק לכן אם היה כתוב שור וחמור הו"א שניהם ביחד, לכן כתיב מפורש או לחלק. ונראה דאע"פ דגם בלא זה היינו יודעים דמשמעם בפ"ע מדכתיב השב תשיבנו ולא תשיבם. אך באמת אין זה מוכרח, שכן מצינו כמה פעמים שני שמות ופעל יחיד קאי על שניהם, כמו ועשה בצלאל ואהליאב (פ' ויקהל) וכדומה הרבה.
יתכן דבא לרמז למ"ש בב"מ ל' ב' איזו היא אבדה מצא חמור או פרה רועים בדרך [ביום] או פרה רצה בדרך ופניה כלפי העיר או רועה בעשבים או שהיא ברפת שאינה משתמרת בתוך התחום אין זו אבדה, וכל זה נכלל בלשון המכילתא חוץ לתחום, ועיין ברמ"א לחו"מ סי' רס"א דהכל לפי הענין אם מובן שכך הניחוהו הבעלים אין זו אבדה. ובבאור הלשון ואע"פ שאין ראי' לדבר זכר לדבר, עיין מש"כ לעיל בפ' בא בפסוק שבעת ימים שאור לא ימצא בבתיכם.
כאן כלל כל רבוים אלה, וסמך על המבואר בפרטיות באור רבוי כל פרט בפ' תצא בענין זה, יעו"ש.
דבשבת כתיב וחמורך וכל בהמתך (פ' ואתחנן).
שדרך החמור לטעון משא.
קאי אברייתא דב"מ ל"ב ב' שונא לטעון, דבהמת עובד כוכבים ומשא עובד כוכבים אינו מחויב לטעון, ואיירי בעכו"ם עובדי אלילים בימים קדמונים שלא קיימו שבע מצות והיו נדמים לחיות טורפות ומזיקים לחברת האדם וישוב העולם כמש"כ לעיל בפסוק כי יגח שור איש את שור רעהו (כ"א ל"ה), אבל האומות שבזה"ז אין דינם חלוק מדיני ישראל לכל דבר בדיני ממונות, ואמנם לפרוק חייבין בכל אופן משום צער בע"ח, ועיין ב"מ ל"ב ב'.
עיין באות הבא. ובמכילתא כאן איתא מה ת"ל עזב תעזב, לפי שנאמר (פ' תצא) הקם תקים אין לי אלא טעינה פריקה מניין ת"ל עזב תעזב. והנה בדרשה זו מצריך עזב תעזב לענין אחר, ואמנם עיקר חדוש דין בפריקה כלול בדרשה זו שלפנינו.
היינו כשמצא הבהמה והמשא בלא הבעלים, אבל אם הבעלים שם ואינם רוצים לעזור אינו מחויב לבדו כפי שיתבאר בסמוך, והנה אע"פ דבדרשה הקודמת דרשינן מכפל הלשון אפילו ארבע וחמש פעמים, י"ל ע"פ מש"כ התוס' בדרשה כיוצא בזו דאל"ה הול"ל עזב עזב.
והנה בגמרא איתא עוד דרשות בפסוק זה, רובץ ולא רבצן [הרגיל בכך], רובץ ולא עומד, תחת משאו – משאו שיכול לעמוד בו, שאם הטעין משא יתר מכפי כח החמור אין מחויבים לעזור, ואנחנו השמטנו כל אלה מפני כי בגמרא אוקמו אותם אליבא דריה"ג דס"ל צער בע"ח דרבנן משא"כ אנו דקיי"ל צער בע"ח דאורייתא אין נ"מ בכל אלה הדברים ולעולם חייב, וכ"פ הפוסקים.
אלו העשרה דברים מנויים במשנה א' פ"ד דסנהדרין, וטעם כולם משום דהם מטים יותר לזכות הנדון, וזה שייך רק בדיני נפשות, משא"כ בד"מ דשני צדדים הם, ומה שזכות לזה חובה לזה, ואין נוהגים גם במשפט שור הנסקל מטעם דמפרש, חוץ מפרט זה שנדון בכ"ג דיינים, והוא מגזה"כ דכתיב לעיל בפרשה השור יסקל וגם בעליו יומת, ודרשינן כמיתת בעלים כך מיתת השור, מה בעלים בכ"ג אף השור בכ"ג כמבואר שם במקומו (כ"א כ"ט). ומה שהוקש דוקא לפרט זה ולא לשארי פרטים, הוא משום דכך הסברא נותנת, מפני שדבר זה עיקר הדין ותחלתו אבל כולהו אינך להצלה אתו ואין לנו להטפל הרבה לחפש זכות לשור המזיק אלא מוטב לקיים בו ובערת הרע מקרבך, ולעיל בפסוק הנזכר בארנו הדבר יותר בארוכה, יעו"ש וצרף לכאן, ועיין באות הסמוך.
פירש"י לא תטה לרעה ע"פ אחד אבל אתה מטה לחובה דין השור ע"פ אחד, ומהכא גמיר לכולהו מעלות דלא נהיגי חוץ מכ"ג, עכ"ל. ועיין מש"כ השייך לזה באות הקודם, וכלל דבריו מיוסדים על הדרשה דלעיל בפסוק ב' לא תהיה אחרי רבים לרעות, לא כהטייתך לטובה הטייתך לרעה, הטייתך לטובה ע"פ אחד, הטייתך לרעה ע"פ שנים, אבל צ"ע דענין זה מאן דכר שמיה בפסוק זה, ונראה דמפרש בכונת הגמרא דמדייק בכלל ענין הכתוב דאין לומר דבא להורות שלא לנטות לזכות לאביון בשביל עניותו, דזה כבר כתיב לעיל ודל לא תהדר בריבו, ולכן דריש להיפך שבא לרמז שלא תהיה נוטה לחובה לעני ע"פ אחד אלא ע"פ שנים, אמנם אחרי דגם זה מיותר, דהא לא רק בעני כן אלא גם בכל אדם כמבואר בפסוק הנ"ל לא תהיה אחרי רבים לרעות, לכן דריש שבא לרמז דבר שלילה השייך רק באביון, והיינו שע"פ תוצאת דין זה יעני זה הנדון כגון אם נהרוג את שורו בכ"ז מטין בו לחובה ע"פ אחד מטעם ובערת הרע וכמש"כ רש"י, ודו"ק.
אף הוא מדייק יתור לשון פסוק זה אחרי דכתיב לעיל ודל לא תהדר בריבו, ולכן מפרש דהשם אביון כאן לשון מליצי הוא על אביון במצות, וקמ"ל דאפ"ה אסור להטות דינו לחובה.
הבאור הוא אם יש ספק במתנות עניים אלה למי שייכים, להעני או להבעה"ב צריך לנטות לזכות העני, וכתבנו עוד מזה לעיל בפסוק ו' בדרשה ודל לא תהדר בריבו, יעו"ש וצרף לכאן.
פירש"י אם חושש ונראה לו שטעה בדין ובוש לחזור מדבריו לא יחזיק דבריו להביא להם ראיות, עכ"ל, והרמב"ם פירש בענין אחר, וכבר כתבנו לעיל בפסוק עד האלהים יבא דבר שניהם (כ"ב ח', אות קי"ז) בארוכה מה שנראה לנו בבאור דרשה זו, יעו"ש וצרף לכאן.
הטעם פשוט כדי שלא ישא ויתן עמו ויטהו מדרך האמת.
שלמד מתוך דברי העדים שאין עדותם אמת, או שנראה לו שבעל דין זה רמאי והטעה את העדים אע"פ שכשרים הם ולתומם יגידו, וכדומה, שמכיר ערמומיות בדברי הבעלי דינים שא"א לעמוד על אמתת הדין.
ועיין בחו"מ סי' ט' ס"ח דצריך שיאמר לו דרך כבוד, רבי, כך וכך למדתני.
ר"ל לא מבעי שאסור לו להצטרף עמו ממש בעדות, דהלא כתיב מפורש (פ' יתרו) לא תענה ברעך עד שקר אלא אפי' בכהאי גונא שרק יעמוד שם ולא יגיד מאומה, ויהיה זה רק לתועלת שיחשב בעל דינו שיש לו שני עדים ומתוך כך יודה על האמת ג"כ אסור משום מדבר שקר תרחק.
כי יש דברים כאלה שאין נשבעין עליהם רק ע"י גלגול כגון קרקעות ועבדים ושטרות [עיין בפרשה הקודמת ר"פ ו'].
וכתבו התוס' הא דיירא מגלגול שבועה זו יותר משבועה זו שתובעו עתה, איירי כגון שאין לו עתה לפרוע כל מה שיגלגל עליו, כגון שחייב לו הרבה ממקום אחר וסבר אכפור גם בזה ואשתמיטנא עד דלהוי לי זוזי כנגד כל החוב ופרענא ליה, עכ"ל. אבל לולא דבריהם י"ל דהכונה שיירא שלא ישביענו על זה וגם יגלגל עליו שבועה ממקום אחר, והיינו שיירא משניהם. ועיין ברי"ף ורא"ש הגירסא שלא אתחייב לו שבועה ויגלגל עלי שבועה ממקום אחר, וכן הגירסא בש"ס כ"י, וגירסא זו מורה כפירושנו.
ר"ל אף דהתביעה בכלל אמת, דאל"ה לא שייך האזהרה מן מדבר שקר תרחק, דהא גזלנים הם.
עיין מש"כ לעיל בריש פסוק א' בדרשה לא תשא שמע שוא בדין כזה.
בכלל לא נתבאר הענין, ויותר מזה הראיה מפסוק דקהלת שמביא. וראיתי במ"ר שם דריש ומוצא אני מר ממות את האשה וגו' טוב לפני האלהים ימלט ממנה וחוטא ילכד בה דקאי על המינות שדומה לאשה שצודה את נפש האדם, ודרשו עוד, טוב – זה ר' נתן, וחוטא – זה תלמידו, וכנראה מכוונת דרשה זו לאיזה מאורע שאירעה לר' נתן עם תלמיד מין שהיה לו, וחסרה לנו פרטי זה המאורע, ובמ"ר קהלת פ"א איתא שתלמיד אחד של ר' יונתן ברח למינים, ואולו צ"ל של ר' נתן, ולפי"ז תתפרש כונת המכילתא בדרשה זו וגם הראיה מהפסוק שמביא כי סמך על סופו ועל פי דרשת המ"ר שהבאנו, וזה ברור. ויתכן שע"פ אותה המאורע היה רגיל ר' נתן לדרוש בזהירות מן המינות, וסמך זה על איזה לשונות התורה, וגם כאן סמך אזהרה זו על זה הפסוק מדבר שקר תרחק, כי כלפי זה שאמונה אמתית שרשה ויסודה אמת מלשון אמון, הוי ההיפך מאמונת אמת דהיינו מינות נקראת שקר, וזהו מדבר שקר תרחק.
פירש"י נקי משמע מן החטא, ואע"פ שנתחייב בדין, וצדיק משמע שנצטדק בדין ואע"פ שאינו נקי מן החטא, עכ"ל. ובאור הדברים עפ"י מש"כ חכמי הלשון שהבדל המובן בין נקי וצדיק, דנקי הוא בהשקף על עצמו שהוא חף מפשע וצדיק הוא בהשקף על אחרים שאחרים מצדיקים אותו אף שהוא רשע בפני עצמו, ואע"פ דבכ"מ המובן צדיק צדיק ממש אך לשון זה יונח גם באופן המבואר. ובספרי ר"פ שופטים יליף זה מפסוק צדק צדק תרדוף.
ר"ל מי שהוא נקי וצדיק ע"פ דין תורה שאמרה ע"פ שנים עדים יקום דבר שתהיה עדות שניהם מכוונת בכל דבר, משא"כ כשזה אומר שעבד לחמה וזה אומר ללבנה.
נסמך על הדרשות הקודמות שאין לסמוך על כל אומדנא אע"פ שנראה ברור שהוא חייב, ועל זה אמר כאן, כי אעפ"כ, כלומר אע"פ שבידי אדם א"א לעשות בו דין מפני חוסר עדים ברורים וכדומה, אבל בכ"ז בדיני שמים יעשה בו דין, וכמ"ש בסנהדרין ל"ז ב' באחד שנראה ע"פ אומדנא דמוכח שהרג את הנפש ולא היה באפשר להרגו מפני חוסר עדים, ובא נחש והכישו ומת, ואמרו שם בזה מיום שחרב ביהמ"ק אע"פ שבטלו ד' מיתות דין ד' מיתות לא בטלו, מי שנתחייב סקילה או נופל מן הגג או חיה דורסתו וכו', וגם בכהאי גונא לא בטלו דין ארבע מיתות, כלומר פורעניות בידי שמים. הדומה למיתה שנתחייב בה בידי אדם, ובזה הדרשה מבוארת.
ר"ל דכיון שהוא והנותן נעשים לב אחד שוב אינו מרגיש גם בנטייתו אליו. ונראה דכוונת הדרשה היינו הך דדרשה שבסמוך שמא תאמר הריני נוטל ממון ואיני מטה את הדין ת"ל כי השחד יעור, והכונה היא שבהכרח השוחד מעור ובהכרח אתה מטה את הדין כיון דנעשים לב אחד.
אינו מובן, דלזכות את הזכאי לאיזו מטרה נותן זה שוחד, ובתוס' בכורות כ"ט א' משמע שנתינת השוחד באופן כזה הוא כדי שישתדל למענו ויטה יותר לזכותו, אבל לדעתי גם זה הוא בכלל לא תטה משפט. ונראה דהנה הבעל דין הזכאי אינו יודע בתחלת הדין שהוא זכאי ולכן נותן שוחד, ובזה האיסור על הדיין, אע"פ שהוא יודע זה, גם י"ל דאיירי לאחר גמר דין שהזכאי נותן לו מתנה שדנהו לזכות אף שהאמת כן הוא, ובאמת כן משמע מדברי הרא"ש פרק זה בורר והובא ברמ"א חו"מ סי' ל"ד ס"ח [לענין עדות, וצ"ע שהשמיט זה בהלכות דיינים] ודלא כלבוש שמתיר בכה"ג, ולפי פירושנו ראיה מכרחת לדברי הרא"ש. ואמנם ברייתא זו הובאה בגמ' לסתירה על מעשה אחד הדיינים שהיה נוטל משני הבעלי דינין ואח"כ דן דינא, וצריך לפרש גם כן באופנים שכתבנו.
כגון אם מקדים לו שלום ואינו רגיל בכך, ומכש"כ שוחד במעשים אף שלא בממון, וכמ"ש בגמ' שמואל עבר במעברא, אתא ההוא גברא יהב ליה ידא לסמכו, אמר ליה מאי עבידתך אמר ליה דינא אית לי, אמר ליה פסילנא לך לדינא.
ואע"פ דכאן לא כתיב עיני פקחים רק פקחים ולקמן דרשינן פקחים אלו פקחי הדעת, סמיך בזה על לשון הפסוק דריש פ' שופטים כי השחד יעור עיני חכמים, ואמנם במשניות שבש"ס וכן במשנה דפו' ישנים ובכ"י כתיב יעור עיני חכמים דפ' שופטים ולפי"ז צריך להגיה במשנה כאן במקום ושוחד לא תקח – ולא תקח שוחד דכ"ה בפ' שופטים.
כלומר טעותם וקלות דעתם.
עיין מש"כ לעיל אות ס"ז וצרף לכאן.
כלומר שבהכרח יעור, ונראה דסמיך על הדרשה דלעיל בבאור מלת שחד שפירושו שהוא חד, כלומר שלבות הנותן והמקבל נעשים לב אחד, וא"כ בהכרח שוטה לבך אליו.
ומסיים במכילתא, מכאן היה ר' נתן אומר, כל הנוטל שוחד ומטה את הדין אינו נפטר מן העולם עד שיהא בו אחד משלשה דברים הללו, או טרוף דעת בתורה שיטהר את הטמא ויטמא את הטהור או שיצטרך לבריות או שיחסר מאור עיניו. והנה הא דטרוף דעת וסמיות עינים מבואר בפרשה זו ובר"פ שופטים כמבואר, אבל זה שיצטרך לבריות לא נתבאר איפה מרומז, ויתכן לומר דזה הוא בכלל עונש מדה כנגד מדה, הוא רצה להתעשר בשוחד, יענש שיעני הרבה ויצטרך לבריות. וכהאי גונא איתא בכמה ענינים בתורה, כמו בעונש נחש הקדמוני ובעונש סוטה כמבואר לפנינו בפ' בראשית ובפ' נשא. וראוי להעיר כי הדרשה שלפנינו במכילתא באה מעורבבת ומשובשת, והעתקנו ובררנו כפי תכלית טעם הענין.
נראה הכונה, דלפעמים זה המקבל שוחד ולבו נוקפו על זה הוא משתדל להפוך בדין התורה זכות להנותן, ואף כי אין האמת כן הוא משתדל לסלף ולעקם הסברא עד שיגלה פנים בתורה שלא כהלכה, וממילא מסלף דברי התורה.
ר"ל כשעושים רצונו של מקום הם עושין שמיטה אחת לשבע שנים, דשם שבוע כולל גם שנת השמטה הבאה אחת לשבע שנים, והיינו שהאדמה תתן כחה בכל שנה ושנה, לא כדרך השדות שצריכות להניחן נרה [מופנית] שנה על שנה. וכלל טעם דרשה זו נראה דמדייק יתור כל פסוק זה, דהא כיון דעיקר הענין כאן בא להורות דין שמטת השנה השביעית וא"כ למה ליה להאריך במה שיזרעו שש שנים הקודמות אשר לכאורה הוא ענין פשוט, לכן דריש שבא לרמז כי בזכות שמירת מצות שנת השמיטה תתברכנה השנים הקודמות כולן, כמבואר.
הקשקוש הוא עדור הגפנים, והסקילה הוא להשליך את האבנים חוצה. ואמנם לעדור הגפנים אינו אסור רק אם בא לברות את האילן אבל לסתום פילי מותר משום שיש בזה פסידא, ועיין ברמב"ם פ"א ה"ז משמיטין.
ונ"מ לענין תרומות ומעשרות דקיי"ל שאין נוהגים בהפקר, אם הפקיר לעניים ולא לעשירים אינו הפקר, וע"ע לפנינו בפ' קדושים בפסוק לעני ולגר תעזוב אותם.
ר"ל מדין תירה כל כך צריך להפקיר שדהו בשביעית עד שיפרוץ הגדר של השדה, אלא שחכמים גדרו שלא יפרוץ פרצות בשדהו מפני תקון העולם, אבל לגדור בודאי שהוא עובר ומבטל מצות עשה.
פשוט דדריש מכפל הלשון תוקף ההשמטה שלא רק בעבודתה ובדבר הראוי לאכילה אלא אפילו באכילה בדבר הראוי לאכילה ובשמוש בדבר שאינו ראוי לאכילה. ולהגר"א גירסא אחרת בזה, ומה שיש עוד לדרוש בכלל ענין פסוקים אלו יבא אי"ה לפנינו בר"פ בהר, כי שם עיקר מקום דינים אלו, יעו"ש.
ומה שכתב קרא בלשון כזה י"ל שבא לרמז מה דקיי"ל שאינו מותר גם לעשירים כי אם לאכול ממנו מיד ולא להניח, וזהו דוגמת אביונים, דסתם עני נוטל לאכול מיד, ויש עוד גירסות בדרשת ר' יוסי ובדינו, ועיין ברמב"ם פ"ז ה"ג משמיטין ובכסף משנה מענין גירסא זו.
באור הענין, כי תכלית השביתה ביום השביעי ובשנה השביעית אחת היא, שבאים להורות שביתה ממלאכה המורה על חדוש העולם, כנודע, ולפי"ז הו"א דבשנת השמטה א"צ לנהוג עוד מצות שבת לימים, אחר שכבר יש אות בזה בשמטה שנתית, וכמו דקיי"ל בשבת שפטור מתפלין משום דכיון דתפלין הוא אות ושבת אות א"צ בשבת לאות של תפלין, כמבואר לפנינו בפ' תפלין בפ' בא – קמ"ל דאעפ"כ לא תבטל מצות שבת בשנת השמטה, ומה שנקרא שבת סתם בשם שבת בראשית הוא כדי להבדיל שם שבת של ימים משבת שמטה שהשמטה נקרא ג"כ שבת כמבואר בפ' בהר, ויש גורסין כאן שלא תסתרס שבת בראשית ממקומה, ונראה עיקר הגירסא כמו שהעתקנו שלא תתעקר וכמו שנבאר לקמן בפ' שלש רגלים.
ר"ל שלא תעשה מלאכות עביר האדם, לחרוש ולדוש ולטעון משא וכדומה, אבל מה שנוגע לגופה אין זה בכלל שביתה כגון שתתלוש עשבים מן המחובר בשבת לאכול וכמבואר בדרשה הבאה.
נסמך על הדרשה הקודמת שמצווה האדם על שביתת בהמתו בשבת ממלאכה, על זה אמר כאן דרק במלאכות שלצורך האדם אסורה, כגון לחרוש ולדוש וכדומה, אבל במה שנוגע לה לגופה מותרת, ומפרש בטעם הדבר משום דאין סברא שלא נניח לשור לתלוש מן המחובר, משום דאין זה נוח להשור, והכתוב אומר למען ינוח. ועיין בשבת קכ"ב א' מעמיד אדם בהמתו על גבי עשבים בשבת, ומקורו מהכא כמ"ש התוס' שם.
סמיך דאיירי התם בעבד מהול מלשון כמוך, ועיין מש"כ לעיל בענין זה בפרשת יתרו.
ענין גר תושב ידוע שהוא עובד כוכבים המקבל עליו לפרוש מעבודת כוכבים ולשמור שבע מצות בני נח, ובזה"ז אין גר תושב נוהג שאינו נוהג אלא בזמן שהיובל נוהג, עיין ערכין כ"ט א'.
דלשון אשר בשעריך מורה על גר צדק.
ר"ל שלא יציין אדם לחבירו מקום להמתין עליו את מקום עבודת כוכבים פלונית, ובמכילתא איתא הלשון שלא יעשנו בית ועד, לא יאמר לו היכן אתה שרוי – במקום עבודת כוכבים פלונית.
ענין זה בא בע"ז מ"ה א' ויליף שם מפסוק דפרשת ראה ואבדתם את שמם מצוה לכנות לה שם רע, כיצד היו קורין לה בית גליא קורין אותה בית כריא [לשון חפירה ושפלות], והא דלא ניחא ליה לרבי כאן ללמוד מאותו הפסוק י"ל משום דבכנוי השם אין השם העקרי נאבד, ולא שייך על זה לומר ואבדתם, ובאמת תמה במהרי"ק שורש קס"ב דלפי הגמ' הנ"ל דבכנוי הוי כמאבד השם העקרי קשה היאך אנו כותבין בגט פלוני המכונה כך וכך אחרי דבזה רומזים על עקירת השם העקרי, אמנם באמת לא קשה, דכל דבר לפי ענינו, דבגט הוי המשמעות שאותו שם הקודש יש לו גם כנוי זה, משא"כ בעבודת כוכבים מצוה זו מסתעפת לשני ענינים, האחד לאבד את השם העקרי, והשני לכנות לה שם רע, וא"כ מכוונין בכנוי זה לעקור את השם העקרי, ודו"ק.
קרוב לומר שט"ס הוא, וצ"ל שלא תשביע, כלומר שלא תגרום לו שישבע לך ביראתו וכעין הדרשה שבסמוך ולא יגרום לאחרים שיקיימו בשמו וסמיך זה על לשון לא תזכירו בהפעיל שלא תגרמו לאחרים שיזכירו, או דהכוונה שלא תשבע אתה לו וכעין הדרשה שבסמוך שלא ידור בשמו ולא יקיים בשמו כפי שנבאר שם.
העונש למדיח כתיב בארוכה בפ' ראה, ורק משום שאין עונשין אא"כ מזהירין באה כאן האזהרה. וכ"כ הרמב"ם בפ"ה ה"ו מעבודת כוכבים, והכ"מ לא גלה המקור מכאן, ובעל עין משפט לא ציין בכאן לרמב"ם שם.
עיין בדרשה הבאה, ולכאורה זה הנודר בשמו והמקיים בשמו הוא עובד עבודת כוכבים ממש, וה"ז בכלל לא תעבדם, ואין זה חומר בעלמא מן לא ישמע על פיך. ונראה דהכונה שלא תדור לעובד כוכבים ולא תקיים לעובד כוכבים בשם עבודת כוכבים, והיינו הא דדרשת המכילתא לעיל לא תזכירו שלא תשבע לעובד כוכבים ביראתו וכמש"כ שם.
הנה עיקר חיוב קטן לעלות לרגל אינו אלא משום חינוך, אכן גם בחינוך אינו חייב רק באופן שגדול מחויב וכיון דגדול שאינו יכול לעלות ברגליו פטור לכן גם קטן באופן כזה אינו בר חיובא. וטעם הדרשה שלש רגלים מלשון רגלי הגוף נראה משום דלא מצינו בכל תנ"ך תאר רגל או רגלים תמורת השם פעמים זולת כאן [ובפ' בלק כי הכיתני זה שלש רגלים, ויש שם דרשה על זה עיי"ש בפירש"י], ונודע הוא, כי דרך חז"ל לדרוש כל מלה שאינה מצויה בתנ"ך כמש"כ כ"פ בחבורנו. ויתכן דעל יסוד טעם שנוי לשון זה היו נוהגין לעלות ברגל ברגל הם, וכמו שדרשו הפסוק דשה"ש מה יפו פעמיך בנעלים, מה יפו פעמיהן של ישראל בעלותם לרגל ברגליהן.
ועיין מש"כ באות הקודם בטעם דרשה רגלים על רגלי הגוף.
מי שנחתכה רגלו בפרק ראשון סמוך לשוקו וחוקק קב ונותן שוקו לתוכה פטור מן הראיה דאין לו רגל דלא נקרא רגל אלא עד פרק אחד.
ובטעם הדרשה מלשון רגלים על רגלי הגוף עיין משכ"ל אות צ"ב.
עיין מש"כ בביאור ענין זה לעיל בפ' בא בפסוק החדש הזה לכם.
ר"ל הא דעובר על ולא יראו פני ריקם כשבא בלא קרבן הוא רק ביו"ט ראשון דהוא עיקר הרגל, אבל בשאר ימות החג מותר, וע"ע בסוגיא.
חגיגה הראויה להדיוט היא שלמים שהשלמים נאכלים והראויה לגבוה היא עולה שהעולה כולה כליל, לכן הוי קרבן ראיה רק עולה, ומהאי טעמא אסור להביא עולת העוף ומנחות, משום דבעינן שיהיה דומיא דהדיוט שאינו ראוי לשלמים רק בהמה.
כגון אם הפריש עולת ראייתו ומת חייבין היורשים להביאה, וטעם הדבר פשוט משום דעולת ראיה עולת חובה היא, ועיין בבבלי בכורות נ"א ב'.
שאם לא הביא חגיגת הרגל ביו"ט מביא כל שבעת הימים שאחר החג, ואז שרי לקצור ולעשות מלאכה ביום החגיגה, ומה דלא ניחא ליה לפרש חג הבא בזמן קצירה כמו שדריש ר' יוחנן בדרשה הבאה, נראה משום דיתר הרגלים נקראים על שם המאורע שבאותו היום ממש, כמו חג המצות שאוכלין מצות בו ביום ממש, וחג הסכות שיושבים בסכות באותו יום ממש [ועיין בסמוך לענין השם חג האסיף], וכן ראש השנה שנקרא יום תרועה ויוהכ"פ נקראים על שם המאורע שבאותו היום ממש.
ואע"פ דבדרשה הקודמת ילפינן מכאן לענין תשלומין צ"ל דס"ל לר' יוחנן דלענין תשלומין ילפינן מדרשות אחרות כפי שיבא לפנינו בפ' אמור ובס"פ ראה, ובכלל צ"ל דאע"פ שהסברנו בדרשה הקודמת בטעמו של ר"ל דדריש חג הקציר לענין תשלומין, מ"מ נראה ליה לר' יוחנן לפרש כמו שפירש הוא, כדי שיהיה פירוש זה מקביל לפירוש הלשון וחג האסיף שמפרש ג"כ חג הבא בזמן אסיפה וכפי שיבא עוד.
כונת הקושיא דהלשון וחג הקציר משמע ביום שהוא חוגג הוא קוצר וכנגד זה כתיב בעצרת כל מלאכת עבודה לא תעשו, וצ"ל דלא ניחא ליה לפרש כמו בדרשה הקודמת חג הבא בזמן קצירה, שהרי כהאי גונא נקרא חג הפסח שענינו יום חגיגת הפסח, ומשני דכשחל עצרת בחול שמביא קרבן חגיגה ביו"ט הרי הוא שובת ואסור במלאכה, וכשחל בשבת שאז מביא חגיגתו לאחר השבת שהוא חול גמור אז ביום שהוא חוגג מותר לקצור, ועיין במשנה חגיגה י"ז א' ומודים ב"ש וב"ה שאם חל עצרת בשבת שיום טבוח אחר השבת, ודרשה שלפנינו הוא יסוד לדין זה.
ר"ל קודם שמביאים שתי הלחם, שגם הם נקראו בכורים והם מתירים כל תבואה חדשה, ואמר קרא שמקודם צריך לחוג חג הקציר דהיינו להביא שתי הלחם ואח"כ הבאת כל קציר, ולכן צריך שיהיו שתי הלחם קודמין לכל קציר ואפי' לבכורים. ומה שראה לפרש בכורים אלה שבפסוק רמז לשתי הלחם ולא לסתם בכורים שכל יחיד מביא, נראה פשוט משים דסתם בכורים מביאים גם מפירות האילן וא"כ היתה הכונה הו"ל להפסוק לסיים אשר תטע בשדה או בכרם, שכן יונח על פירות האילן לשון נטיעה ולא לשון זריעה שיונח ביחוד על תבואת השדה, ואחרי דכתוב בלשון זה ע"כ קאי זה על בכורי צבור שמביאין בעצרת דהיינו שתי הלחם שהוא רק מתבואת השדה.
כלל באור דרשה זו עיין מש"כ באות הקודם, ומוסיף כאן דשתי הלחם קודמין גם לנסכים ופירות אחרי דחזינן דשם מעשים כולל גם אלה, שהרי גם בחג האסיף כתיב מעשיך ואז מאספין גם יין ופירות האילן, כך המעשים דכתיבי כאן ששתי הלחם קודמין להם כולל שקודמין גם לנסכים ופירות האילן.
שאם השריש קודם לעומר עומר מתיר ואע"פ שלא גדל כלום.
דמלשון אשר תזרע משמע משעת זריעה, ובשתי הלחם כתיב, ואזריעה דעומר קאי דשתי הלחם לא שרו למקדש אלא תבואה דשרו עומר להדיוט. ואמנם ל"ל לפי דרשה זו משעת זריעה דאפי' לא השריש נמי, כיון שזרע, אך מכיון דכתיב אשר תזרע בשדה משמע ליה עד שיהא נשרש ונקלט בשדה.
כמו שכתבתי לעיל אות ק"ו.
ר"ל מניין לשתי הלחם שקודמין אפילו לקציר שעורים ת"ל אשר תזרע בשדה, דמשמע שיהיו קודמין לכל אשר תזרע בשדה.
יתכן דמיתור המלה בשדה מדייק, דפשיטא הוא שזורעין בשדה, ודריש מה שאפי' עלו מאליהן. ונראה בטעם הדרשה, משום דגם זריעה העולה מאליה עיקרה ויסודה בא ע"י זריעה שהושלך איזה גרעין או אבדו וכדומה, ואע"פ דאין זה בכלל אשר תזרע, שהרי האדם לא זרע אותם, אבל עכ"פ הוא בכלל זריעת השדה.
נראה דאפשר לפרש בלשון אסיף קצירה, יען כי הקצירה תחלת ותכלית אסיפה היא, שקוצרין כדי לאסוף התבואה מן השדה.
ומה שדרשו בדרשה הקודמת אסיף קציר הוא ע"ד הדרש כמש"כ בסוף אות הקודם בשם התוס'.
ונ"מ בזה לענין גיטין ושטרות ונדרים באומר שנה זו או השנה, ואפי' עומד באלול, כיון שהגיע תשרי עלתה לו שנה, ובבבלי ר"ה ח' א' באו עוד דרשות בענין זה ויבאו לפנינו אי"ה בהמשך החבור.
בעלי קבין הם שרגלם חתוכה ויוצאין בקב לסמוך השוק עליו, ודריש פעמים מלשון צעד ע"ד אסמכתא ורמז, ודריש דמי שאין רגלו נאה כגון בעלי קב אין מן הכבוד לעלות לרגל.
דבפרשת הקהל כתיב (פ' וילך) בבוא כל ישראל לראות, והתם בודאי פטורים אלה ממצות הקהל דמפורש כתיב שם למען ישמעו ולמען ילמדו, והחרש והאלם אינם ראוים לזה ולזה, וכפי שיתבאר אי"ה שם לפנינו.
בלשון עבד שרבו מצפה לראותו מכוין להדרשה הקודמת יראה יראה כדרך שבא לראות כך בא להראות, היינו שהקב"ה כביכול יראה אותו.
זה קאי על הראיון בעזרה בשאר ימות הרגל דאינו מחויב בכל פעם להביא קרבן אלא מותר לבא בחנם, ורק ביו"ט ראשון דהוא עיקר הרגל צריך לבוא בקרבן. ונראה בטעם הדבר דלא דרשינן גם ביו"ט ראשון מה אני בחנם וכו', משום דבאמת ביו"ט ראשון אין הקב"ה מתראה כביכול לישראל בתנם, אלא בכל רגל מביא ברכתו להם, כמו שידוע שכל רגל מצויין בברכותיו וכנוסח לשון התפלה ברכת מועדיך, ועיקר היו"ט הוא יום ראשון כנודע.
נראה בטעם הדרשה טו"א מלשון זכורך, משום דבלשון זכר אפשר שיכלל גם טו"א, יען כי אע"פ שספקים הם אך הספק הוא רק לאדם אבל קמי שמיא ליכא ספיקא וכעין מ"ש ביומא ע"ד א', משא"כ הלשון זכורך מוסב לאנשים ומשמע שיהיו לאנשים ברור שהם זכרים, משא"כ טו"א אנשים מסתפקים בהם מה הם, ולכן פטורים.
מפני שריחם רע ממלאכתם המכוערה, המקמץ ובורסי הם מעבדי עורות והמצרף נחושת מקרקע שריחה רע, ופשוט דכל זה הוא רק כשהם במלבושיהם ובחלאתם, אבל כשמטהרים ולובשים בגדים נקיים הרי הם ככל ישראל.
עיין מש"כ בענין זה בלח"מ פ"ב ה"א מחגיגה.
נראה פשוט דמדייק מדלא כתיב יראה אל בית ה' כמו דכתיב בבכורים בסמוך ובפ' תשא תביא בית ה', ומדכתיב אל פני האדון ה' בא לרמז שהוא מענין קבלת פני השכינה.
אע"פ שזמן אכילת בשרה כל יום המחרת.
רמז הוא לדרוש על בקר ראשון, ויש להעיר מה שאינו מביא כאן הפסוק דס"פ תשא דכתיב ביה מפורש ולא ילין לבקר זבח חג הפסח וסמיך ליה גם שם ראשית, בעוד שכאן כתיב סתם חלב חגי, ואין לומר דהתם קאי על הפסח עצמו, דזה בודאי אין צריך קרא, דכבר כתיב בפ' בא ולא תותירו ממנו עד בקר ובודאי קאי על חגיגת הפסח, וי"ל דבכונה הביא מפסוק שלפנינו להורות דאיסור הלנה קאי בכל האימורין מכל הקרבנות ולא רק באימורי הפסח והחגיגה, וכמבואר במכילתא כאן [דרשה הבאה] ולא ילין חלב חגי עד בקר בא הכתוב ללמדך על החלבים שהם נפסלין בלינה, והיינו ממה דכתיב כאן ולא ילין חלב חגי ולא כתיב חלב חג הפסח, משא"כ הפסוק דפ' תשא דכתיב ביה זבח חג הפסח, ועיין בתוס' כאן כתבו בזה"ל, מהכא ילפינן לכל אימורין, עכ"ל. ועם דברינו אלה דבריהם מבוארום מאד.
נתבאר באות הקודם, יעו"ש.
ר"ל ילין כל הלילה עד עלות השחר.
משמע שלא יתעכב דבר אחר תמיד של בין הערבים.
מקרבנות שנזרק דמן קודם תמיד ולא הספיקו להקריב, דכיון דנראה להקרבה קודם לכן הרי הוא נשלם על תמיד של שחר.
ומבואר בירושלמי דאיירי שעשה שלא ברשות אבל ברשות מביא, ולכאורה קאי זה אנוטע ומבריך, אבל הראב"ד בפ"ב הי"ג מבכורים כתב דרשות מועיל רק אמבריך אבל הנוטע בשל חבירו אפי' ברשות אינו מביא, וצ"ל בדעתו, דהעיקר אזלינן בתר נטיעה, שאם הנטיעה בתוך של חבירו לא קרינן זה אדמתך, וצ"ע.
סקריקון הוא רוצח שנותנין לו קרקע פדיון נפש דלא מחיל הנותן לרוצח, דלמחר יתבענו בדין. ויש מן המפרשים שהקשו ממה דקיי"ל בב"ב נ"ה ב' תליוהו וזבין זביניה זבינא, ונראה בזה דהא לכאורה קשה כיון דתני גזלן למה תני עוד סקריקון דהא שניהם גזלנים, וצ"ל דנקט סקריקון לרבותא דאע"פ שיש בזה גם נתינה מצד הבעלים ולא כמו גזלן שיש בזה רק לקיחה מצד הגזלן, והו"א דבכהאי גונא הוי כמו תליוהו וזבין קמ"ל. וטעם הדבר שאינו כמו תליוהו וזבין י"ל משום דאע"פ שנותן לו אינו נותן לו באופן מכירה וקנין רק כדי להפטר ממנו לשעה, וסובר שאם תשיג ידו יוציא אותה מידו.
ובבבלי כתובות ק"ה ב' סמיך זה על פסוק מנביאים (מ"ב ד') ואיש בא מבעל שלישה ויבא לאיש האלהים לחם בכורים עשרים לחם וגו', וכי אלישע אוכל בכורים היה, אלא לומר לך כל המביא דורון לתלמיד חכם כאילו מקריב בכורים, ועי"ש בתוס'.
כגון המפריש בכוריו ונמקו או אבדו או נגנבו או נטמאו חייב להפריש אחרים תחתיהם. ובירושלמי בכורים פ"ב ה"ג יליף דבר זה מפסוק ראשות בכורי אדמתך, וצ"ל דסמיך אסיפא דקרא תביא בית ה' כדיליף הכא. וע"ע לפנינו בר"פ תבוא בפסוק והלכת אל המקום נביא דרשה לענין זה ביתר באור, יעו"ש.
כאן ובפ' תשא ובפ' ראה.
ואע"פ דלכאורה אין סברא להקל במוקדשין יותר מבחולין עד שאצטריך לרבות, מפורש במכילתא משום דכבר מצינו קולא במוקדשין שהותר בה מליקה משא"כ בחולין.
דמותרים לכתחלה בבשול ובהנאה, ואף באכילה אינם אסורים רק מדרבנן [זולת טמאה אסורה מה"ת משום טמאה] וזו דעת ר' עקיבא, ור"י הגלילי דריש בענין אחר, וקיי"ל כר"ע.
וטעם הדבר משום דגדי סתם הוא שם הכולל ולד השור, ולד השה, ולד העז. אם לא כשפרט הכתוב מפורש גדי עזים. ומה שכתבה התורה לא תבשל גדי ולא לא תבשל בשר, הוא מפני שדבר הכתוב בהוה, שכך היה הנהוג אז בין העמים לבשל גדי בחלב אמו בעת אוסף התבואה מן השדה לאות שמחה ותענוג [עיין בראב"ע]. ומטעם זה באה אזהרה זו סמוכה לענין אספת התבואה. ומפרש בגמ' דלא נוכל לילף מפסוק זה דוישלח יהודה את גדי העזים דכל מקום שנאמר גדי סתם הוא גדי עזים משום דכתיב עוד קרא אחרינא בפ' תולדות לך נא אל הצאן וקח לי משם שני גדיי עזים, והוו שני כתובים הבאים כאחד ואין מלמדים מהם, ועיין בהגהות הרש"ש מה שהעיר בזה, ועיין מש"כ דבר נאות בפ' תולדות בפסוק הנזכר.
ר"ל שאם בישל חֵלב או נבלה בחלב חייב מלקות על הבשול ועל האכילה, ושמואל לשיטתו דס"ל איסור חל על איסור, אבל אנו קיי"ל דאין איסור חל על איסור רק אם הוא איסור כולל או מוסיף או שבאים בבת אחת, ולכן קיי"ל דרק על הבשול לוקה בזה משום דחד איסורא הוא, והיינו משום דהחלב ושארי איסורין לא נאסרו לבשל אלא בשר בחלב, הלכך גבי בשול אין כאן אלא איסור בשר בחלב, אבל על אכילתן אין איסור בשר בחלב חל על איסור נבלה.
שאם בישל דם בחלב אין לוקין עליו, והרמב"ם בפ"ט ממאכלות אסורות כתב ואין לוקין על אכילתו משום בשר בחלב, עכ"ל. משמע דמשום דם לוקין, וזה הוא לשיטתו דדם שבשלו עובר עליו, אבל אנו קיי"ל דאין עובר, ולכן המבשל דם בחלב ואכלו אין בו מלקות כלל. ובמהר"ם שי"ף סוף חולין משמע דגם איסור בעלמא אין בזה, אבל לי נראה דכל דרשות אלו הן רק לענין מלקות, אבל איסור יש בכל אופן, ועיין בטור יו"ד סי' פ"ז.
היינו בין בשר טהורה בחלב טמאה ובין חלב טהורה בבשר טמאה מותרים בבשול ובהנאה, אבל באכילה בלא"ה אסור משום חלב טמא או בשר טמא.
ובחַלב הוי טיגון, ובגמ' מפרש דע"פ המסורת אפשר להבין בחַלב אמו ורק ע"פ המקרא אנו מבינים בחֲַלַב, אך משום הא גופא דכתיב לא תבשל ודרשינן דרך בשול אסרה תורה משום זה אנו מכריעין דהעיקר אזלינן בתר המקרא, משום דע"פ המסירה בַחֵלֶב לא יתאים זה עם הלשון לא תבשל, דבכזה הוי טיגון.
פירש"י כגון שהיה לו חלב מועט מן הדדים, כגון אם נשתנה והיו לו דדים, עכ"ל. ועיין בחא"ג לשבת נ"ג ב'.
דאמו משמע הראויה להיות אם ולא משנשחטה.
בחלב אמו משמע שלא נאשר אלא ממין שנאסר בשר, וגדי הא אתרבאי ביה כל בהמה טהורה ולא טמאה הלכך חלב כגדי דהא אמו כתיב, וקא ממעט חלב טמאה אפי' הבשר טהור, ויתכן דמפרש אמו מלשון אומה, כלומר ממינו, וכמו מה אמך לביא (יחזקאל י״ט:ב׳) והטמאה אינה ממינו.
ואע"פ דכבר ילפינן כל מקום שנאמר גדי סתם אפי' פרה ורחל במשמע, אך שם מרבה פרה בחלב עצמה, וכאן מרבה בשאינו מינו, כגון פרה בחלב גדי או גדי בחלב פרה.
נראה דגם כאן הכונה לפרש אמו מלשון אומה ומשפחה, וכמש"כ בדרשה הקודמת, וא"כ ממילא אין נ"מ אם חלב גדי או חלב פרה ורחל או היא עצמה בחלבה, דהכל הם בכלל מינה ומשפחתה.
ר"ל כשהיינו קטנים היינו חשובים כגברי ועכשיו שהזקנו הננו שפלים כתינוקות.
דרשה זו כפולה לעיל ר"פ בשלח בפסוק הנזכר בזה ושם בארנוה, עי"ש וצרף לכאן.
נראה דצ"ל ואימתי קרוי לחמך – קודם שתאכלנו, וכ"ה בירושלמי ברכות פ"ז ה"א ומגילה פ"ד ה"א, ובזה הענין מבואר, ומ"ש אל תקרא ובירך אלא וברך, כלומר אל תקרא ובירך בנסתר שקאי על הקב"ה אלא וברך בצווי וקאי על האדם, כלומר אתה תברך על הלחם קודם שתאכלנו. ומה שנראה לו בכלל לפרש כן אפשר לומר משום דאי קאי על הקב"ה הול"ל ואברך בלשון מדבר בעדו וכמו דכתיב בסוף הפסוק והסרותי מחלה, ולכן דריש וברך את לחמך כמו על לחמך, והוא מענין הכתוב (ש"א ט') כי הוא יברך הזבח, עי"ש ברש"י.
וליכא למימר מים ממש דהא קיי"ל בעירובין כ"ז ב' הכל נקח בכסף מעשר חוץ מן המים והמלח.
ענין השפיכה כמים ר"ל בלא צמצום רק במדה רחבה וגדושה כמו שאין חסין על המים, ומצינו לשון שפיכה ביין בע"ז ס"ה ב' אבוה דר"א הוי שפיך להו חמרא, ושם ע"ב ב' כי שפכיתו חמרא.
גמטריא מחלה – פ"ג, וכונת הענין עפ"י מ"ש הטבעיים דרוב מחלות האדם יסודן ושרשן בהמרה, וכ"מ בסוטה ה' א' ברש"י וז"ל, מרה היא לחלוחית היוצאת מן המרירה שבכבד ומתגברת באדם הכל לפי החדשים ושנוי העתים ולפי המאכל שאוכל ועל ידה באים חליים ונגעים ומכאובים, עכ"ל, וע"ד הפלגה סמכו זה על גמטריא ממלת מחלה כמבואר.
עיין מש"כ בדרשה הבאה.
נראה דסמיך על מ"ש בריש תענית ב' א' על הפ' דפ' עקב ולעבדו בכל לבבכם איזו היא עבודה שהיא בלב זו תפלה, ורמב"ם ריש הל' תפלה הביא שני הפסוקים דכאן ודפ' עקב, ומה שהביא בכלל דרשה זו לכאן עיין מש"כ באות הסמוך.
עיין בדרשה הבאה מחלוקת החכמים, חד אמר שאם זכה אדם מוסיפין לו על שנותיו ואם לא זכה פוחתין לו וחד אמר זכה משלימין לו שנותיו הראויות ואם לא זכה פוחתין לו, והיה סבור מנשה דהעיקר שמשלימין לו, וכפשטות לשון אמלא, ולכן כשאמר ישעיה והוספתי היה דן אותו כחולק על תורת משה, וישעיהו היה סבר כמ"ד שאם זכה מוסיפין לו, והלשון אמלא לשון תוספת הוא.
ואמלא לשון תוספת הוא, ועיין מש"כ בדרשה הקודמת.
הלשון ומחודש לחודש שהוספנו כ"ה בר"ה י"א א', ור"ל דבאותו יום שנולד ביום כזה מת, וכמ"ש במשה רבינו בז' באדר נולד ובז' באדר מת, ולכאורה מ"ש מחודש לחודש הוא מיותר, דכיון דממלא מיום ליום ממילא הוא מחודש לחודש, אך אמנם לפעמים יצויר שהיום והחודש לא יהיו מכוונים בערך, וכגון אם בשעה שנולד היה זה החודש מלא ונולד ביום שלשים ובשנה שמת היה חסר ואז הוי יום השלשים הראשון לחודש הבא קמ"ל דממלא מחודש לחודש והיינו שמת ביום האחרון מאותו החודש אף שהוא יום התשעה ועשרים לחודש. ועיין בט"ז לאו"ח סי' תקס"ח שכתב חדוש דין כזה, ועיין מש"כ בר"פ וילך.
פירש"י מיד נתרז מתקלקל במעיו, עכ"ל. וזה מפני שמטבע האדם להיות מעיו מתקלקלים מחמת פחד ואימה וכמ"ש בסוטה מ"ד ב' לענין הירא ורך הלבב שחוזר ממערכי המלחמה, שמע קול קרנות ומים שותתין לו על ברכיו חוזר, ופירש"י מים שותתין – מי רגלים מפני היראה, עכ"ל. וע"פ זה נראה פירש הפסוק ביחזקאל ז' כל הידים תרפינה וכל ברכים תלכנה מים, מפני פחד מלחמה, והמפרשים פרשו שהוא משל לחלישת הרגלים שיהיו למים, ולפי מש"כ הוי הבאור פשוט מענין מים שותתין לו על ברכיו, וע"ע מש"כ בענין זה לעיל בפ' בשלח בפסוק תפול עליהם אימתה ופחד.
מה שהכריחם לחז"ל לפרש דצרעה לא עברה את הירדן, הוא משום דאל"כ למותר היו כל המלחמות שעשה יהושע שבע שנים, אחרי דהצרעה היתה ממיתם כרגע, וגם משום דלא מנה בפסוק זה רק שלש מהשבע אומות, ובאמת ענין הפרשה איירי בכל השבע אומות, ואם היתה הצרעה עוברת את הירדן היתה מגרשת כל הז' אומות. ועיין בפירש"י בפסוק זה הביא דעת רשב"ל, ומש"כ והחתי והכנעני הם ארץ סיחון ועוג, וחוי אע"פ שהוא מעבר הירדן והלאה וכו', עכ"ל. ונראה דט"ס הוא, וצ"ל מקודם והחוי ואח"כ וחתי, דהא חוי היא ארץ רפאים כמבואר במדרשים פ' לך ובכ"מ, ורפאים היא ארץ עוג כדאיתא בכ"מ בתורה, וידוע דארץ רפאים היא בעבר הירדן ממש ולא מעבר הירדן והלאה, וגם מהמשך הלשון בדברי רש"י משמע דט"ס כאן, דאל"ה הו"ל למכתב והכנעני והחתי כמו שסדורים בפסוק ולא להיפך.
יש מפרשים כי מטטרון בגמטריא שדי, ופירש"י דמטטרון אמר לו עלה אל ה', ורמב"ן פירש להיפך, דהקב"ה אמר למשה עלה אל מטטרון, יעו"ש, וכל זה ע"ד הדרש, ולפי הפשט י"ל המשך הלשון ואל משה אמר עלה אל ה', שכן דרך הכתובים בכ"מ להזכיר את השם במקום הכנוי, כמו ויאמר למך לנשיו וגו' נשי למך האזנה אמרתי, וה' המטיר אש וגפרית מאת ה', ויאמר שמואל וגו' וישלח ה' את יפתח ואת שמואל (שמואל א י״ב:י״א) ולא ואותי, והאר פניך על מקדשך השמם למען אד' (דניאל ט׳:י״ז), וכהנה רבות, ואף הכא כן.
יתכן דשניי נוסתא זו היה נובע מסבת השנוי שכתבו לתלמי המלך זאטוטי במקום נערי כמבואר בדרשה הקודמת, וע"י שגגת הסופר נכתבה נוסחא זו בס"ת, אך יש לעיין אם היה דבר זה אחר ימי תלמי.
ולאפוקי מדעת רב חסדא דמספקא ליה האי קרא היכי כתיב, ויעלו עילות כבשים ויזבחו זבחים שלמים לה' פרים או דילמא אידי ואידי פרים הוו, ר"ל אם העולות היו כבשים והזבחים פרים או מה דכתיב פרים קאי גם אעולות שהעולות היו פרים. והנה קבענו הדרשה כאן לפי דעת איסי, משום דבכל הש"ס מקובל דרשת איסי דחמשה פסוקים אין להם הכרע ולא נחשב הפסוק הזה, ש"מ דדעת הגמ' מסכמת לדעת איסי בפירוש פסוק זה שיש לו הכרע, כמבואר.
ר"ל דויעלו עולות אינו מוסב על הנערים, אלא שני ענינים הם, וישלח את נערי בני ישראל, ששלחם לאיזה דבר להביא, ויעלו עולות – אלה שראוים להביא. והנה העתקנו דרשה זו כפי המכוון לענין, אבל לפנינו בגמרא אין הגירסא כן, וכבר כתב רש"י כי כנראה אותה הגירסא חסרה ומשובשת, ולכן אין אנו ערבאין גם לאמתת הגירסא שהעתקנו.
וס"ל דענין זה קודם מתן תורה היה בה' בסיון, ואע"פ דכתובה היא לאחר פרשת מתן תורה.
ועיין בבבלי זבחים קט"ז ב' מחלוקת אם עולה שהקריבו ישראל במדבר טעונה הפשט ונתוח ולא מייתו דרשה זו. אולי קאי למ"ד עד מ"ת קרבו שלמים.
כלומר בקרבן ובזריקת הדם על המזבח, ואמנם אעפ"כ אין זה מעכב לקבלת גרים בזמן שאין מקדש ומזבח, דילפינן מדכתיב בפ' שלח וכי יגור אתכם גר לדורותיכם, בכל זמן, ובמילה ובטבילה, יעו"ש לפנינו.
הרבה דברי אגדה ודרוש נאמרו באגדה זו, והקרוב לומר בזה, כי השני כתרים הם כתר כהונה וכתר מלכות, כי באותה שעה שקבלו ישראל את כתר התורה נקנו להקב"ה להעמיד מהם כהנים ומלכים, כמש"כ ואתם תהיו לי ממלכת כהנים וגוי קדוש, ומדויק לפי זה סיום אגדה זו אשר לאחר שעשו ישראל את העגל אבדו ישראל את הכתרים האלה וזכה בהן משה ולא נתבאר במה זכה, ולפי מש"כ זכה משה בכתר כהונה ובכתר מלכות, כאשר אמנם כן הוא, כמבואר בזבחים ק"ב א'.
כי ההכרח לשמוע דבר קודם שמקבלים אותו הוא רק בבני אדם, משא"כ במלאכים שהם כולם רוחניים ולא שייך בהם מוקדם ומאוחר כי השמיעה והקבלה באין להם כאחד, וא"כ מכיון שאמרו ישראל כאן נעשה קודם לנשמע נהגו בזה בכח ובחוש שהמלאכים משתמשים בו, ויהיה כונת הלשון מי גלה רז זה לבני – מי נתן להם כח והרגש כזה הנרגש רק למלאכים.
כלומר התהלכנו בתום לב כדרך העושים מאהבה וסמכנו עליו שלא יטענו בדבר שלא נוכל לעמוד בו, ולכן יכולנו לקבל עלינו עשיית הדבר אף טרם שמענוהו.
בגמ' איתא שטענה זו טען יצחק אבינו לפני הקב"ה בשעה שחטאו בעגל ורצה לעשות בהם שפטים ואמר לו ליצחק בניך חטאו, והשיבלו יצחק, בשעה שהקדימו נעשה לנשמע קראת להם בני בכורי ישראל, ועכשיו בני ולא בניך, ואע"פ דתאר בני בכורי קרא הקב"ה לישראל עוד בהיותם במצרים כמבואר בפ' שמות שאמר ה' אל משה שיאמר אל פרעה כה אמר ה' בני בכורי ישראל, צ"ל דידוע היה ליצחק שמפני שידע הקב"ה שכך יעשו ישראל שיקדימו נעשה לנשמע תארם בתאר זה.
ועיין ביבמות מ"ו דמכאן ילפינן לגר לדורות שצריך טבילה ואם מל ולא טבל אינו גר.
המפרשים טרחו להסביר דרשה זו, דהא פסוק זה בדם קרבנות איירי ועיין בר"ן ובתוס' בסוגיא. ואמנם לדעתי נראה הבאור פשוט מאד, דהכונה כיון דחזינן שע"פ דברי התורה כרת הקב"ה ברית עם ישראל, וכן חזינן שע"י המילה כרת ברית עם אברהם כמבואר בפ' לך, ש"מ שעניני דברי התורה וענין המילה שקולים הם כאחד, כלומר שניהם שוים לכרות עליהם ברית בין ישראל להקב"ה. והנה בגמ' ובמשניות ליתא כל דרשה זו, רק בע"י, ועי' משכ"ל ס"פ תשא ל"ד, כ"ז.
ר"ל שאם יאמר אדם על ב"ד של שלשה שאינם חשובים כמשה ואהרן אומרים לו שמא חשוב הוא כשאר הזקנים שלא נתפרשו, וע"ע מענין זה לפנינו בפ' שופטים בפסוק ובאת אל השופט אשר יהיה בימים ההם.
שייחדו הקב"ה למצות ציצית.
והרמז הוא שלפי ערך תוקף הגלות כך היתה ערך המראה.
ארגליא היא מלשון הרגל ושייכות, ור"ל כל הרגיל ושייך, ונסמך על הדרשה הקודמת, ורמז הוא לשעבוד ישראל במצרים שעבדו בחומר ובלבנים דלא רק במעשה הלבנים עבדו אלא גם בכל השייך לעבודת הלבנים.
קשה ליה קראי אהדדי, דלבנת הספיר אינו כעצם השמים, לכן מפרש דרישא כמעשה לבנת הספיר היינו בשעת הגלות מניח הקב"ה כביכול לבינה תחת רגליו כדי להשתתף בצערם של ישראל ע"ד הכתוב בכל צרתם לו צר, אבל משנגאלו נתנה הלבינה במקום הראוי לה ובמקום הלבינה הוי כעצם השמים לטוהר, וכן מסיים בר קפרא כאן עד שלא נגאלו ישראל ממצרים היתה רשומה הלבינה ברקיע ומשנגאלו לא היתה נראית עוד.
עיין מש"כ לעיל בפסוק ה' בדרשת את נערי בני ישראל אות ב' וצרף לכאן.
ר"ל שבעו מזיו השכינה כאילו אכלו ושתו, ועיין ברמב"ם פ"ח ה"ב מתשובה שפירש אגדה זו, כלומר שהצדיקים מצויין שם בלא עמל ויגיעה, וענין העטרה הוא הדעת הסובבת את הראש, ור"ל שישיגו מאמתת גדולת הקב"ה, עי"ש עוד ובמפרשים. ועל מה שכתב הרמב"ם על יסוד אגדה זו, העוה"ב אין בו גוף אלא נפשות הצדיקים בלבד בלא גוף כמלאכי השרת וכו' – הרבה הראב"ד להתלונן והביא מכמה אגדות שהצדיקים עומדים בתחית המתים בלבושיהם, ועי"ש במפרשים, וחידוש גדול שכולם לא הביאו דברי הרמב"ם באגרותיו במאמר תחית המתים, שכפי הנראה הגיעה תלונה זו להרמב"ם בעודו בחייו, וביאר שם דעתו מפורש דכל האגדות המורות עמידת הצדיקים בגויתם הוא לעולם התחיה, ומש"כ הוא העוה"ב אין בו גוף וכו' הוא העולם שאחר המיתה, והראב"ד הבין מדבריו שעולם הנשמות הוא הוא העולם התחיה, ובאמת הם שני ענינים נפרדים, כמבואר, ואין להאריך.
כפי הנראה קשה ליה אריכת הלשון, דהא העיקר שנתן הקב"ה למשה הם עשרת הדברות והם היו על הלחות וא"כ היה די לומר ואתנה לך את לחות האבן, ולכן מפרש דרמז לו בזה שכל פרטי וחדושי התורה נתנו למשה בסיני וכפי שדריש כל מלה בפסוק זה.
פירש"י זה חומש שמצוה לקרות בתורה, עכ"ל, וכונתו מפני שלכן נקרא גוף התורה דהיינו חמשה חומשים בשם מקרא משום דמצוה לקרות בהם בנקודות וטעמים ומסורות, משא"כ משנה ותלמוד לא שייך בהם דקדוקי נקודות ופסקי טעמים ומסורות כמו בחומשים.
שבהם רק עקרי המצוה מתורה שבע"פ והם בערך משנה תורה שבכתב, ועיין בהקדמת הרמב"ם לספר הי"ד.
שנתנו רק לכתוב, אבל אין בהם מצות קריאה כמו בתורה כמש"כ לעיל באות כ"ג.
כי עקרי כללי ההוראה הם מתבארים בגמ', ואע"פ דגם המשנה כוללת פסקי דינים, אבל אסור לפסוק הלכה מתוך משנה בלתי ידיעת שקלא וטריא שבגמ' כמבואר בסוטה כ"ב ב'.
כנראה דריש גז"ש נתינה נתינה וכמו דילפינן ברכה על המזון מפסוק וברכת את ה' אלהיך על הארץ הטובה אשר נתן לך, כך למדין ברכה על התורה מפסוק ואתנה לך, וטעם הדבר מדמתנה היא צריכה ברכה והודאה, ופרטי דין ברכה זו באו"ח סי' מ"ז.
ר"ל שצריך לשמוע מקודם טענת התובע ואח"כ טענת הנתבע, ובירושלמי סנהדרין פ"ג ה"א מפורש הלשון והתובע פותח בדבריו ראשון. וטעם הדיוק מלשון מי בעל דברים דמפרש מי שיש לו טענות ותביעות על חבירו הוא יגיש דבריו. ונ"מ בזה משום דלפעמים יש חפץ להנתבע לטעון קודם, כגון אם יודה במקצת וקיי"ל (בחו"מ סי' פ"ח סט"ו) אין מודה במקצת חייב שבועה דאורייתא אלא כשהודה לאחר שתבעו התובע ולכן רוצה הנתבע לטעון מקודם כדי להפטר משבועה, ולכן נזקקין מתחלה לטענת התובע ואם יודה הנתבע יהיה חייב שבועה, משום דהו"ל לפרוע קודם שתבעו, אבל אי זילי נכסיה דנתבע כגון שהנכסים זולים בעת ההיא או שיצטרך למכרם בזול כשימכור במהירות ולכך לא שילם לו קודם שתבעו נזקקים לנתבע תחלה, ואם יודה במקצת קודם שיטעון התובע אינו חייב שבועה דאורייתא, והרבה פירושים נאמרו בענין זה ונתבארו בחו"מ סי' כ"ד ורש"י פירש בענין אחר, אבל מלשון הירושלמי שהבאנו והתובע פותח וכו' מבואר שהבאור הוא ע"ד שכתבנו.
ס"ל דמקודם מתן תורה היה זה, וששה ימים אלו הם ששה ימים שמר"ח עד יום מתן תורה ובשביעי קבלום ומשה וכל ישראל עומדים לקבל עשרת הדברות כדאיתא במכות כ"ד א' ולפנינו בפ' יתרו, ואח"כ עלה לקבל הלחות ולא היתה פרישה כלל, ואי אפשר לפרש ויכסהו למשה שהרי כל אותם ששה ימים עלה וירד בהשכמה לומר להם אתם ראיתם אשר עשיתי למצרים, וישב משה את דברי העם אל ה' ולמחר נאמר לו לך אל העם וקדשתם ולמחרתו נאמר לו לך רד העד בעם, ובאמת היו כל ישראל שם, והא דכתיב ויקרא אל משה הוא כדי לחלק כבוד למשה.
ולפי הפשט משמע דס"ל דויכסהו הענן קאי למשה ולא להר כבדרשה הקודמת, ואמנם אפשר לפרש גם אליבא דמ"ד דויכסהו להר.
ומכאן ילפינן פרישה לכהן גדול קודם יוה"כ ששה ימים, ויום אחד הוסיפו חז"ל מחשש טומאת ביתו, כפי שיתבאר אי"ה לפנינו בפ' אחרי.
ר"ל שהחזיק בו להגן עליו מחמת קדושת הענן וכמ"ש בחולין צ"א ב' עה"פ והנה ה' נצב עליו כאדם שמגין על בנו, וע"ע לפנינו ס"פ פקודי.
אף הוא מדייק כקושיית ר"א בדרשה הקודמת מסתירת הכתובים, יעו"ש, ודריש שנעשה שביל בתוך הענן והלך דרך זו.
ואע"פ דהאי קרא בתרומת המשכן כתיב, ילפינן מינה לתרומת כהנים ע"ש שנקראו ג"כ תרומה, ונ"מ בזה"ז לענין חלה שנקראת ג"כ תרומה (פ' שלח), ועי' ביו"ד סי' שכ"ח ס"א, ומ"ש פרט לעובד כוכבים, הנה באמת קיי"ל דגם עובד כוכבים שתרם תרומתו תרומה, אלא איירי כשתרם בשליחות ישראל, וטעם הדבר משום דכתיב בתרומה (פ' קרח) כן תרימו גם אתם מה אתם בני ברית אף שלוחכם בני ברית, ומה דיליף קטן מן איש ולא מן ידבנו לבו כמו חרש ושוטה משום דאין לו דעת, י"ל משום דיש קטנים שהגיעו לכלל דעת, כגון אלו שהגיעו לעונת נדרים שיודעים לשם מי נדרו ונדבו, כמבואר בנדה מ"ה ב', מ"מ אתמעטו מן איש שלא יונח על פחות מי"ג שנה כמבואר לפנינו בפ' וישלח בפסוק ויקחו שמעון ולוי איש חרבו.
ר"ל דמאותו הפסוק משמע שמקודם יבאו לארץ ואח"כ יבנו מקדש, ואח"כ צוה הקב"ה שיבנו לו מקדש עודם במדבר, והיינו משום שכל כך חביבים ישראל לפני הקב"ה עד שלא היה יכול כביכול להבליג על חשקו להשרות שכינתו בישראל עד שיבאו לארץ.
יתכן דמדייק דלפי המשך הלשון והענין הול"ל ושכנתי בתוכו ולא בתוכם, ולכן דריש דבאמת אין שייך כלל ענין בנין בכלל כביכול להקב"ה, וכמש"כ (ישעיה ס"ו) השמים כסאי והארץ הדום רגלי איזה בית אשר תבנו לי, אלא הענין הוא שרצה הקב"ה שיתעסקו ישראל במלאכת עבודה לשמו וציום על בנין המקדש ומתוך שתהיה חביבה עליו עבודת פעולתם, ישרה שכינתו בתוכם בכל מקום שהם. והרי מבואר מזה שגדולה מעלת המלאכה עד שתמורתה חנן הקב"ה את ישראל בהשראת שכינתו יתברך, ודו"ק.
ר"ל דכשזוכים ישראל נקראת העשיה על שמם ואם לאו נקראת על שם משה. ומהרש"א הקשה בעיקר הקושיא (לקמן ע"ב ב') דהא הפסוק דפ' עקב לא איירי בההוא ארון שעשה בצלאל אלא בארון אחר כמבואר בפרשה שם, ולפלא שלא העיר ממש"כ התוס' בחולין צ"ב א' בענין זה וז"ל, ואע"פ דארון אחר הוא מ"מ מסתמא כמו שהיה זה היה זה, וכפי הנראה בכונתם דמסתמא מי שעשה זה עשה זה, וא"כ שפיר קושית הגמ' משנוי הלשונות.
פירש"י דל אל"ף מאמתים קרי ביה מתים [מאתים, שתי מאות] והוי שתי מאות אמה, כל אותיות שבתורה הברתה ככתיבתה, כמו ועשית ואמרת כאילו כתובים בה"א, עכ"ל. וכונתו ליישב מה שאמר קרי ביה מתים, כמו מאתים, והא לפי"ז חסר א' אחר המ', לכן אמר דכך הוא דרך לשון התורה, ובהגהות רש"ש הביא פירוש מפי השמועה דכונת הגמ' כאן לא על מלת אמתים כי אם על מלת וחצי, שאילו היתה מלה זו חסרה ו' בתחלתה היה המובן אמתים חצי ארכה והוי כולו ארבע אמות, ותאר פי' זה בשם פי' נכון אבל מהדרשה שאחר פרשה זו בגמ' מן עשתי עשר – שתי עשר משמע דעיקר כפירש"י, לבד מה שקשה לפי' זה שהביא, דלא מצינו בשום מקום שעור המדה בחצי הדבר [זולת פ"א בקטורת (ר"פ תשא) מחציתו חמשים ומאתים ויש שם דרשה ע"ז], וא"כ לא היה שייך כאן לומר אמתים חצי ארכו.
ומכאן דנין לכל אמות שבתורה שהן בנות ו' טפחים, כגון לענין כלאים עירובין וסוכה, ופעמים משערין בטפחים עציבות ודחוקות זל"ז ופעמים שוחקות ורווחות, וזה וזה להחמיר, כגון משך מבוי בארבע אמות שוחקות וגבהו עשרים אמה עציבות רוחב הפרצה עשר אמה עציבות, וכיוצא בהן לענין כלאים וסוכה שבהם הוי שוחקות חומרא, ושיעור יתרון השוחק על העוצב כתב הרשב"א דהוא חצי אצבע לאמה.
יתכן דדריש כן ע"ד אסמכתא ע"פ המבואר בגמ' כאן דארון רומז לכתר תורה, וזה הוא מפני שהיו שמורים בו הלוחות שהם יסודי התורה.
ר"ל שפתו העליונה של ארון העץ יצפה בזהב, וכל עיקר דרשה זו יסודה על שלא כתיב וצפית אותו מבית ומחוץ בזהב כמו שכתוב ר"פ נח וכפרת אותה מבית ומחוץ בכופר, ועיין בסוגיית הבבלי יומא ע"ב ב'.
ר"ל דלפי הכתיבה לא היה ראוי לקרות כמו זיר בציר"ה אלא בקמ"ץ או בפת"ח, ויען כי איירי זה בארון שהוא רומז לכתר תורה כמבואר בגמ' כאן, לכן דריש שאם זכה אדם לכתר תורה, כלומר ללמוד לשמה ולקיימה נעשית לו התורה זיר וכתר, ואם לאו כגון שלומד לקנטור או שלומד ואינו מקיים, נעשית זרה לו, שמשתכחת ממנו.
פירש"י לא יסרו משמע שאין זזין מהם וכתיב והבאת משמע שהולכין ובאין בתוכן, עכ"ל, ועיין מש"כ באות הבא.
אבל אין ללמוד משאר כלים שהיו יותר מטפח, משום דקיי"ל כל דבר שאין אתה יודע להעריכו תפשת מועט תפשת, תפשת מרובה לא תפשת.
נראה דלאו דוקא על כפורת זהב לבד מדייק ודריש אלא דגם על שאר כלי זהב, כרובים זהב, שלחן זהב, מנורת זהב, מזבח הזהב, וקבע הדרשה על כפרת משום שאצלו כתיב בפעם הראשונה זהב, או משום דכפרת הוא בלשון נופל על לשון שם כפרה, וכמ"ש בתנחומא למה נקרא שמו כפרת מפני שמכפר, וטעם הדרשה בכלל דקשה לו למה השתמשו בזהב למשכן הא קיי"ל אין קטיגור נעשה סניגור ובזהב הלא השתמשו לעגל, וכמ"ש בבבלי ר"ה כ"ו א' מפני מה אין כהן גדול נכנס בבגדי זהב לפני ולפנים לעבוד עבודה, לפי שאין קטיגור נעשה סניגור, ופירש"י קטיגור – זהב העגל, ומשני כאן יבא זהב של כפורת ויכפר על זהב של עגל, ויתבאר הענין ע"פ מה שהקשו בבבלי ר"ה שם והא איכא ארון וכפרת וכרובים, ומשני חוטא בל יקריב קאמרינן, ופירש"י האדם לא יקריבנו הלום שהוא חוטא בו, עכ"ל. מבואר שעיקר הקפידא רק שהאדם לא ילבש זהב מפני שהוא היה החוטא, אבל בכלים שרי, ואדרבה, עוד נכון הדבר שיבא מין זה ויכפר על זהב של עגל. והענין הוא, מפני שהקטגוריא לא תתעורר רק באדם, ודו"ק.
ענין העשרה מסעות הוא דכשתטאו ישראל ונסתלקה שכינה מהם כמש"כ (הושע ה׳:ט״ו) אלכה ואשובה אל מקומי הראשון לא נסתלקה בפעם אחת אלא לאט לאט בתקוה אולי יעשו תשובה, ומפרש בגמ' שבתחלה שרתה על הכפורת ואח"כ נטתה על הכרוב ומשם לכרוב שני ומשם למפתן וחצר ולמזבח ולחומה ולעיר ולהר ולמדבר עד שעלתה למקורה הראשון בגנזי מרומים, ויתכן שתפס מספר המסעות עשר כנגד עשר הירידות שירד הקב"ה לארץ להשרות שכינתו בישראל כמבואר בסוגיא כאן ולכן נסתלקה בערך שעלתה.
ומפרש דמה דכתיב (פ' יתרו) וירד ה' על הר סיני היה למעלה מעשרה טפחים, ומכאן ילפינן לכל הענינים השייכים לגבולי רשות ומחיצות שאם גבוה עשרה טפחים הוי רשות בפני עצמו [לבד שדבר זה בא גם בקבלה מהלמ"מ], ודע דיש להעיר ממה דאיתא ביומא ע"ב ב' דהארון והכפורת היו גבוהים עשרה טפחים ומשהו, ולמה קיי"ל לענין רשות דדי עשרה טפחים מצומצמים ולא עשרה ומשהו, וצ"ע.
והענין הוא למשל כמו שדחוק הוא כביכול המקום להקב"ה, והיינו טעמא, מפני שאז בימי שלמה החלו ישראל לסור מאחרי ה', כנודע, ושוב לא היתה אהבתם שלמה, ויתכן שהמספר ששים גרמידי מקביל הוא לעומת ששים אמה שהחזיק מקדש שלמה כמבואר, כי גרמידי הוא תרגומו של גמד בעברית, וגמד הוא אמה כמבואר בשופטים ב' ולה שני פיות גמד ארכה.
ואע"פ דהתם כתיב וירד ה' על הר סיני, צ"ל דסמיך על מ"ש בבבלי סוכה ה' א' דירידה זו היתה למעלה מעשרה טפחים דהוי רשות בפני עצמו, ועיין בדרשה דלעיל מענין זה. והנה עיקר ענין זה דלמעלה מעשרה הוי רשות בפני עצמו מסיק בגמ' דהוא הלכה למשה מסיני ורק חז"ל אסמכוה אקרא, וע' מש"כ ס"פ תשא.
שהחלות נערכות ונלושות ונאפות בהן.
הם שני הבזיכין שמניחין בהן הלבונה על השלחן בצד המערכות, כי את י"ב החלות היו עורכין בשני סדרים, ובצד כל מערכה היו נותנין כלי עם קומץ לבונה, כפי שיתבאר אי"ה בפ' אמור, וכלי זו נקראת בזך.
ארבע סניפין של זהב היו לשלחן מפוצלין בראשיהן שהיו סומכין בהן שתי המערכות של לחם הפנים, שנים מסדר זה ושנים מסדר זה, וזהו קשותיו.
עשרים ושמונה קנים היו להשלחן, י"ד לסדר זה וי"ד לסדר זה וכל אחד מהם היה חלול עד חציו כדי שיהיה הרות מנשבת בהם.
ר"ל שהקנים גודרים בין קנה לחבירו כדי שתהיה הרוח מנשבת בהם ומשמרם מעפוש, כי בס"ה היו עורכין את הי"ב חלות בשני סדרים, שש בכל סדר, וחלה ע"ג חלה ובין כל שתי חלות שלשה של קנים של זהב כדי שתהיה הרוח מנשבת בהם, כמש"כ.
ר"ל שתהיינה החלות מרובעות. ומפרש במשנה דהיינו שיהיה להן קרנות ושיעורן ז' אצבעות. וענין הקרנות פירש"י שהיו מדביקין בצק לכל זוית, והרמב"ם בפ"ד ה"ט מתמידין פירש שעובי כל הלחם היה ז' אצבעות, ועי"ש במפרשים. ויש להעיר לדעת הרמב"ם מפסחים ל"ז א' אין עושין פת עבה בפסח וכמה פת עבה, אמר רב הונא טפח, שכן מצינו בלחם הפנים טפח, ופירש"י שגם לחה"פ אסור לבא חמץ ואפ"ה עובי דפנותיו טפח, וכמ"ד לחם הפנים שיהיה לו פנים ואין פנים פחות מטפח כדאמרי' בסוכה ה' א', עכ"ל. והנה שיעור טפח באצבעות מבואר במנחות מ"א ב' ארבע באגודל חמש באצבע שית בזוטרתא, ולפי פי' הרמב"ם דעובי החלות היה ז' אצבעות קשה מנ"ל לרב הונא לחלוק אסתמא דמתניתין [כי אע"פ דבן זומא חידש דין זה אבל גם דעת חכמים כן כמש"כ המפרשים] וחידוש על מפרשי הרמב"ם שהאריכו הרבה בדבריו ולא העירו כלל מסוגיא דפסחים.
הגר"א מוחק המלות אפי' פסול וגורם אפי' הוא כמה ימים, והבאור הוא דאיירי בלחם פנים כשר שנסדר כהלכתו בשבת ומבעי ליה אם אין לו לחה"פ לשבת הבאה אם רשאי להניחם משבת זו לשבת הבאה אם אמרי' משום שנסדר כהלכתו מפסל בלינה או לא, ופשיט דגם לכתחלה יכול להניחו על כמה ימים, דקרא ודאי איירי דנסדר כהלכתו דכתיב ונתת לחם דהיינו לחם כשר ואפ"ה כתיב תמיד להורות דרשאי להניחו לכתחלה ולא מיפסל בלינה, ועיין ברמב"ם פ"ה הי"ג מתמידין.
ואף לא של זהב, ובא לאפוקי רק כל שאינו של מתכת כגון של עץ או עצם או זכוכית, ועיין ברמב"ם וכ"מ כ"א הי"ח מבית הבחירה.
דהול"ל רק ועשית מנורת זהב טהור מקשה.
כגון שהצבור עניים ועושין אותה מבדיל אז אינה באה גביעים כפתורים ופרחים. ואולי הטעם בזה כיון דדברים אלו באים רק להדור ולנוי ולשאר מיני מתכיות אינם מייפים. והנה רש"י פירש אינה באה – אינה צריכה לבא גביעים וכו', אבל הרמב"ם בפ"ג ה"ד מבית הבחירה כתב אין עושין בה גביעים וכו', והנ"מ בין הלשונות מבואר, דלרש"י אם רוצים עושים ולרמב"ם אסור לעשותו, וי"ל בטעמים דרש"י ס"ל דאע"פ שאינם מייפים אך גם אינם מגנים, ולכן תלוי זה ברצון, ורמב"ם ס"ל דגם מגנים הם ולכן אסור לעשותם במנורה של בדיל, ובזה ניחא מש"כ שם בהלכה ד' גבי באה זהב באה ככר אינה באה זהב אינה באה ככר [ויובא בסמוך] כתב וז"ל אין מקפידין לעשותה ככר ולא כתב אין עושין כמו שכתב כאן, והיינו טעמא משום דכאן יש חשש גנות, משא"כ התם, ודו"ק.
דיש בכל קנה וקנה כפתור כדכתיב שלשה גביעים משוקדים בקנה האחד כפתור ופרח הרי שמונה, וכפתר תחת שני הקנים וכן תחת שני הקנים השניים וכן תחת שני הקנים האחרונים הרי אחד עשר.
ששה דקנים, בכל קנה כפתר ופרח כדכתיב בקנה האחד כפתר ופרח וכתיב עד ירכה עד פרחה ריבה הכתוב פרח אחד.
וכל מקום שנאמר הויה מעכב, ולכן אם חיסרה אחת פסולין כולן. והוא הדין דגביעים וכפתורים ופרחים מעכבין זה את זה דכיון דיהיה קאי אכוליה ענינא.
ר"ל אם אינה באה זהב אין מקפידין לעשותה ככר, ועיין משכ"ל בפסוק ל"ב אות ל"ט, והנה לא נתבאר מקור לדרשה זו. ודקדקתי איזה שנוי בנקוד מלה זו כאן ובפ' ויקהל בעשיה (ל"ז כ"ד) דכאן מנוקד ככר בפת"ח הכ"ף השני ושם מנוקד בקמ"ץ, והנ"מ בין הנקודות האלה מבואר שהפת"ח מושך את התיבה להתיבה שלאחריה והקמ"ץ מפסיקה, ואולי סמכו על שנוי זה לדרוש ככר זהב למלה אחת, והיינו שזה תלוי בזה, וכמ"ש באה זהב באה ככר, משא"כ בעשיה בפ' ויקהל שכבר היו כל הכלים מוכנים א"צ להורות על זה, לכן כתב שם ככר בקמ"ץ. וראה איך אונקלוס הרגיש בשנוי דכאן תרגם ככרא דדהב, וזה מורה רמז לדרשה שלפנינו, ובפ' ויקהל שם תרגם ככרא דהב בלא ד' השמוש, וההרגש מבואר כמש"כ, ודו"ק.
דמנורה ונרותיה דכולה חדא היא באות מן הככר, וזה כלול במלת אותה אבל לא מלקחיה ומחתותיה שאינם בגוף המנורה, ועיין ברמב"ם פ"ג ה"ו מבית הבחירה.
מדין טומאת אהל, שאם האהל עצמו מאהיל על הטומאה היינו שהמת תחתיו ואע"פ שלא נגעה בו הטומאה הוי זה האהל אבי אבות הטומאה ומטמא לנוגע בו אפי' מאחוריו טומאת שבעה, דכתיב (פ' חקת) והזה על האהל, והוי כבגדים וכלים שנגעו במת, ולאחר שהוציאו הטומאה מתוכו הו"ל צד פנימי אבי אבות וצד חיצון אב הטומאה מדנגע צד חיצון בצד פנימי והוי ככלים שנגעו בכלים שנגעו במח, ועיין בתוי"ט פ"ז מ"ב דאהלות, וכל זה אם האהל מבגד או מעור או משק מילי דפשתן דרק בכזה נקרא אהל וכפי שיתבאר, אבל אם היה האהל מנסרים או של עצם או של מתכת הרי הוא כבית וטהור, חוץ מן הפשתן דהוי כבגד וטמא, ואע"פ שפשתן נקרא עץ כדכתיב ביהושע ג' ותטמנם בפשתי העץ בכ"ז טמא האהל, כדמפרש.
דפשתן נקרא אהל.
דרשה זו כפי הנראה נלקתה בחיסור וקצור נמרץ, ולמען השלימה צריך להקדים לה הדרשה שבאה בענין זה בבבלי שבת כ"ח א' ג"כ בשם ר' אלעזר ושם צריך לסיים בדרשה זו שלפנינו יען כי גם שם חסרה וקצרה ואז גם בבבלי גם בירושלמי תבאנה הדרשות בתכלית באורן וכונתן, וז"ל הגמ' שם, מנה"מ, אמר ר"א, גמר אהל אהל ממשכן, כתיב הכא (פ' חקת) זאת התורה אדם כי ימות באהל וכתיב התם (פ' פקודי) ויפרש את האהל על המשכן, מה להלן של פשתן קרוי אהל אף כאן של פשתן קרוי אהל, ע"כ. ופירש"י יליף ממשכן דלא הוי בוה שום יוצא מן העץ אלא פשתן כדכתיב עשר יריעות שש משזר, עכ"ל. ואמנם עדיין אינו מבואר מנ"ל דשש היינו פשתן, ואת זה יליף בירושלמי כאן בגז"ש שש משש ושש מפארי ופארי מפארי כמבואר. ובאור הענין, דכאן כתיב עשר יריעות שש משזר ובפרשת תצוה כתיב ואת פארי המגבעות שש, ושש דגבי פארי המגבעות ילפינן בסמיכות מפארי דכתיב גביה, ושוב ילפינן פארי דכתיב במגבעות מפארי דכתיב ביחזקאל (מ"ד) ג"כ גבי מגבעות דכתיב ביה מפורש פארי פשתים אלמא דשש היינו פשתן. ולפי"ז מבואר דבירושלמי שלפנינו חסר תחלת הענין דברי הבבלי והוא הגז"ש אהל אהל, ובבבלי חסר בסוף הענין דברי הירושלמי והוא הגז"ש של שש שש וכו' כדמפרש וכמש"כ, והמפרשים לא בארו בזה די הצורך, וע"ע בזבחים י"ח ב', ודו"ק.
כלומר שבתחלה מצייר הצורה על הבגד ע"י צבע ואח"כ רוקמה במחט, ונקרא זה מעשה חושב מפני שדרך המצייר להשקיע מחשבתו במלאכתו שתצא מתוקנת.
כי לכל יריעה היו שתי קירות והיו נראות שתי צורות על שתי קירותיה משונות אשה מרעותה כפי שיתבאר בדרשה הבאה, והיה צריך לעשות במלאכת מחשבת.
העתקנו כפי הגהת הגר"א, ועי' במל"מ פ"ח הט"ז מכלהמ"ק גירסות שונות בענין זה.
ר"ל משום דכל אבות מלאכות האסורות בשבת ילפינן ממלאכות שהיו במשכן, ואחת מאבות מלאכות דשבת היא קשירה, וא"כ צריך למצוא ענינו במשכן, ועל זה פריך היכן מצינו קשירה במשכן.
ר"ל שתהא היריעה נארגת באחת ולא שיארגו חתיכות חתיכות ואח"כ יתפרן יחד ולא היו החוטין ארוכין כל כך והיו צריכין לקשור.
ר"ל אחר שתחשב האורך לרוחב המשכן ישאר עשר לרוחב חלל המשכן שהוא עשר אמות.
קאי אליבא דר' יהודה בסמוך פסוק כ"ד דהקרשים היו מלמטן עוביין אמה ומלמעלן כלין והולכין עד כאצבע הרי אינם ממעטין ביריעות וכשפורשן לרוחב המשכן נופלות ט' אמות לצפון ומכסין ט' אמות לקרשים מבחוץ ואמה של אדנים מגולה, שהאדנים גבהן אמה וחלולין הם, והקרשים חרוצים למטה באמצע חצי אמה רוחב בגובה אמה ונשאר חצי אמה לכאן וחצי אמה לכאן והן שתי ידות לקרש האחד ומחסר מן הידות מבחוץ ומשני צדיהן לרכוב על עובי דופני האדן כשנועץ שתי הידות בשני אדנים כדי שיהיו הקרשים תכופות ומשולבות אשה אל אחותה ולא יהא עובי האדן מפסיק ביניהם.
דל עי"ן מעשתי עשרה והוי ליה שתים עשרה, ועיין בפרשה הקודמת בפסוק (י') אמתים וחצי ארכו דרשה כזו.
יריעות עזים אלו הן ירועות העליונות הפרוסות על יריעות התחתונות, העליונות קרויות אהל כלומר לגג ומכסה והתחתונות קרויות משכן עצמו שהן לנוי תכלת וארגמן ותולעת שני, וכשתחשוב עשר לאיגרא שהוא לרוחב חלל הנישכן שהוא עשר אמות, נשארו עשר להאי גיסא ועשר להאי גיסא ומכסיא אמה דאדנים שנשארת מגולה מן התחתונות יכסוה העליונות.
ר"ל לא שהיה מכסה אחד חציו של אילם וחציו של תחשים, אלא שנים היו, ונראה דיליף כן מכפל לשון מכסה, וכמ"ש כהאי גונא בבכורות ה' ב' אך בכור שור בכור כשב ובכור עז, שיהיה הוא שור ובכורו שור, הוא כשב ובכורו כשב, וכן שם נ"ג ב' אין תורמין ממין על שאינו מינו דאמר קרא כל חלב יצהר וכל חלב תירש ודגן, תן חלב לזה וחלב לזה, וה"נ מכסה עורות אילם ומכסה עורות תחשים דרשינן מכסה מזה ומכסה מזה.
דאהל הנעשה מהם והמת תחתיו מקבל טומאה גם האהל עצמו וצריך להטבילו.
ר"ל דלעיל בפסוק א' כתיב ואת המשכן תעשה עשר יריעות שש משזר וגו' משמע דזה גופא נקרא משכן, משא"כ כאן כתיב ועשית את הקרשים למשכן משמע דקרשים לבד אינם נקראים משכן, ולכן אינו מטמא טומאת אהלים דמשכן אקרי אהל כדכתיב (פ' פקודי) את משכן אהל מועד וכתיב (ר"פ חקת) אדם כי ימות באהל. ומה שהוספנו במוסגר ומשכן קרוי אהל כן הוא בש"ס כת"י, ומשמע מרש"י שלפניו היתה גירסא זו בגמ', וכן נכון משום דתבות אלו משלימות תכלית הראיה.
הצפוי של זהב קבוע בהן במסמרות של זהב כדכתיב (פ' כ"ט) ואת הקרשים תצפה זהב ולא היה עושה טס ארוך כמדת הקרש שיעמוד מאליו. לשון אחר פירש"י שלא התליעו ולא נפל צפויין.
ר"ל שמא תאמר דמשנגנז אהל מועד ונגנזו הם עמו כמ"ש בסוטה ט' א' משנגנז מקדש ראשון נגנז אהל מועד קרשיו קרסיו ובריחיו וכו', ואבדה התקוה והתוחלת שאנו סוכין וצופין להן ת"ל עומדים שעומדים לעולם ולעולמים, ופשוט דמדייק יתור לשון עומדים, ודריש שתהיה להם עמידה עולמית.
מדייק יתור הלשון עומדים כמש"כ באות הקודם, ודריש שעומדים דרך גדילתן שיהיה צד העץ של השורש למטה וצד ראש העץ למעלה, וכן לכל המצות דשייך בהו ענין זה, כגון לולב והדס וערבה.
כבדרשה הבאה.
דכיון דקרש אחד שבדרום ושבצפון למעלה כלה בעביו וקרש ההוא ניתן במקצוע רוחב אמה וחצי, נמצא רוחב הקרש של מקצוע בולט ויוצא לדרום מלמעלה חוץ מעביו של דרומי וכן לצפון.
ר"ל דשפי להו לרוחב ב' קרשים שבמקצוע ומקצרן למעלה מרחבן שלא יהיו בולטין וכמו ההרים המשופעים משני הצדדים, ובערוך גורס כטריז, והוא לשון פרסי על דבר שרחב ומתקצר והולך למעלה.
ור"ל מה תמו הנאמר שם ענינו כליה אף תמים דהכא לשון כליה.
ר"ל שלא לנתקם אחד לפנים ואחד לחוץ אלא מושיב הקרשים מכוונים זה אצל זה שיעמדו מכוונים עוביו של זה כנגד עוביו של זה, וזו דעת ר' יהודה, ור' נחמיה מפרש בענין אחר, והעתקנו כדעת ר' יהודה ע"פ הכלל ר' יהודה ור' נחמיה הלכה כר"י.
דכיון שהקרשים כולם נתונים באדנים לצפון ולמערב ולדרום היה נותנם ומבריח לשלשת הרוחות, ואין לך אומן יכול לעשות כן, ובנס היה נכפף מאליו, ובברייתא דמלאכת המשכן מבואר דלא על פי נס עמד אלא שהיו חמשה בריחים, שנים למעלה, אחד מתחיל מתחלת ארך המשכן עד חציו והשני מתחיל משם ואילך עד סוף הרוח, וכן למטה היו שני בריחים באופן כזה, אבל האמצעי היה הולך מרוח מזרח עד רוח מערב, והיינו מן הקצה אל הקצה ולא היה מקיף כל שלש הרוחות.
דהלשון כמשפטו משמע ששופט הוא, והו"ל לכתוב כמשפט או כאשר הראית בהר כמש"כ לשון זה בסוף פרשה הקודמת, ולכן דריש שתשמור משפט סידורם כפי אשר יסדרו אותם בתחלה וכדמפרש. ויליף בירושלמי כאן מזה בנוגע למדות בני אדם שלא ישלול אדם מחבירו איזה זכות כבוד וגדולה שזכה זה לרכוש לו, יעו"ש, ובירושלמי סוף הוריות.
הבאור הוא, כי בבית ראשון היה כותל מבדיל בין הקודש ובין קה"ק ועביו אמה, וכשבנו את הבית השני נסתפק להם אם עובי הכותל היה ממדת הקודש או ממדת קודש הקדשים, ולפיכך עשו קה"ק ארכו עשרים אמה תמימות ואת הקודש ארבעים אמה תמימות, והניחו אמה יתירה בין הקודש ובין קה"ק, ולא בנו כותל בבית שני אלא עשו שתי פרוכת אחד מצד הקודש ואחד מצד קה"ק וביניהן אמה כנגד עובי הכותל שהיה במקדש ראשון אבל במשכן לא היתה שם אלא פרוכת אחת בלבד, וכמשמעות הכתוב שלפנינו, ובפירש"י כאן יש ט"ס ולכן אין הדברים מבוארים, ולפי מש"כ הענין מבואר.
מרוחק מן הכותל צפוני שתי אמות ומחצה שיעור דרך שני כהנים זה אצל זה המסדרין שתי מערכות של לחם הפנים בשבת ומצותו לסלקן ולסדרן יחד וארבעה נכנסים שנים מצד זה של שלחן לסלק את המערכה הישנה של לחה"פ ושנים מצד זה של שלחן לסדר הלחם החדש.
ר"ל ולכן משוך המזבח כלפי חוץ קמעא משום דבעינן שלחן נוכח המנורה וכיון שמושך המזבח מעט כלפי חוץ לצד מזרח נמצא צד השלחן והמנורה הנוטים למערב רואין זו את זו.
עיין מש"כ לעיל בפסוק א' אות ד' וצרף לכאן.
ר"ל לא כמעשה חושב לעיל בפסוק א' ששם היו שתי צורות שונות בולטות אחת מצד זה ואחת מצד זה, לפעמים מצד זה ארי ומצד זה נשר אלא רוקם הוי כצורתו מכאן כך צורתו מכאן.
העתקנו ע"פ הגהת הגר"א, ועיין במל"מ פ"ח הט"ז מכלי המקדש גירסות שונות בענין זה.
כאדם השוכב ארצה ורגליו לצפון, נמצא ראשו ופניו לדרום.
כאדם היושב זקוף.
שיער באדם השוכב ארצה.
ר"ל דפריך ואימא זקפהו והושיבהו ונמצא ראשו ורגליו לרוח אחת. ובערוך פי' ע"פ תרגומו של בשלום ובמישור דמתרגמינן ובתרצותא, ומשני רבוע כתיב דרבוע באדם רובץ ומושכב שיער הכתוב.
שאם לא נעשה רבוע פסול המזבח, וכן דרשינן לקמן בפ' תצוה גבי קרנות ויסוד המזבח (כ"ט י"ב) ובפ' צו גבי כבש המזבח (ו' ז') ופשוט דדריש כאן יתור הלשון המזבח, דדי היה לכתוב רבוע יהיה כיון דמוסב על המזבח.
ומזבח הפנימי הוי ארכו אמה אחת וגבהו אמתים, וכאן מדארכו הוי חמש אמות הוי קומתו עשר.
פירש"י עד מקום הקרנות ולמטה היינו שש אמות וגובה הקרן אמה, עכ"ל. וברמב"ם פ"ב ה"ה מבית הבחירה כתב וז"ל, וזה שכתוב בתורה ושלש אמות קומתו הוא מקום המערכה לבד, עכ"ל, וכנראה הבין הלשון משפת סובב ולמעלה דהכונה על מקום המערכה, ועי"ש בכ"מ.
כמין חריץ עמוק ממקום המערכה עד שפת המזבח סביב ומקיף את מקום המערכה ורחבו של חריץ ב' אמות, אמה של בין הקרטת ואמה של מקום הילוך רגלי הכהנים.
גבי מכבר מעשה רשת נחושת שנתנוהו תחת כרכובו מלמטה עד חציו הקיפוהו למזבח מאמצעו ולמעלה מוקף היקף של כרכב והוא עשוי נקבים נקבים ככברה ורשת של דגים ומגיע למעלה עד מתחת לכרכב, אלמא בקיר מזבח סביב הוי, דאי בראש המזבח היכי קרי למכבר הנתון סביב הקיר תחת כרכבו.
אחד היה סביב הקיר משעלה שש אמות גובה היה היקף הבליטה קטנה חוגרתו סביב לנוי ומתחת לאותו סובב נתנו המכבר ורחבו מגיע למטה עד חצי המזבח. והוא היה סימן להבדיל בין הדמים העליונים לדמים התחתונים כפי שיתבאר בדרשה הבאה, ועוד אחד היה למעלה בראש המזבח העמיקו סובב כמין חריץ קטן דבר מועט להיות להם שפתו היקף מעקה קטן סביב כדי שלא יחליקו הכהנים את רגלם בלכתם.
דם של חטאת בהמה ועולת העוף ניתן למעלה מן התוט ודם של חטאת העוף למטה מן החוט, ויתבאר מזה אי"ה בפ' ויקרא.
רשת הוא כעין ציור מצוירה בקליעה ושל נחושת הואי בתחתיו של מזבח וגבוה עד חציו של מזבח, ומפני שעשויה כנפה נקראה רשת.
ר"ל החוט של סיקרא העשויה למזבח להבדיל בין דמים העליונים לדמים התחתונים כמבואר בדרשה הקודמת, משום דמהכא נפקא לן מחיצה לדמים כמש"כ למעלה, וכתיב המזבח בה"א הידיעה מיעוטא הוא בההוא מזבח לחודיה דאיירי ביה קרא והיינו מזבח של משכן, ולא בבמה, והיינו רק בבמת יחיד שעשה כל אחד בחצרו וגנתו [בשעת היתר הבמות דהיינו קודם בנין הבית בשילה ואחר שנחרבה שילה בימי עלי – קודם שנבנה המקדש בירושלים כפי שיתבאר אי"ה לפנינו בפ' ראה (י"ב ט') דשם לא היתה השכינה שורה. וענין זה דהבדלת הדמים במזבח הוא דבר היותר קדוש שראוי לנהוג רק במקום הקדוש יותר], אבל בבמה גדולה דהיינו במת צבור שהיתה בנוב וגבעון קודם שנבנה המקדש שרתה השכינה והיה דינה כמקדש, וע"ע מש"כ לקמן ס"פ כ"ח (פ' תצוה) בפסוק לשרת בקודש מענין הבמות.
ר"ל אין דעתו שלמה וכאלו יש לו שתי דעות, ובינה אצורה בלב והוי כאלו יש לו שני לבבות.
ר"ל עצי שטים מכל צד ובאמצע חלל, ופירוש הפסוק איש נבוב כשהוא חלול בלא כרס מלאה ילבב הוא בעל כמה לבבות, דהב' הנוסף במלת ילבב מורה על רבוי לבבות.
ווי העמודים יתדות כסף העשוים כמין אונקליות [עומדים כפופים] וקבעום בעמודים שבהם תוחבין לולאות קלעי החצר והמסך, וכל אונקליות דומין לווי"ן, אלמא בימי משה עשויין הווי"ן כמו שלנו. וענין זה בכללו ובפרטו נבאר אי"ה בפ' שופטים בפסוק וכתב לו את משנה התורה הזאת.
ר"ל ובכלל אלו מאה אמה היי קודש הקדשים ואהל מועד שהם כמו בתים וקראן הכתוב חצר, מכאן שהבתים נכללים בשם חצר. ובס' רה"ז הביא עיקר ענין זה משם הר"ן והקשה עליו די"ל דשאני משכן דלאו בית דירה הוא, משא"כ בית דירה צריך לפרט הבית וכו', ונראה דלא קשה כלל, שהרי מצינו בערכין ל"ג ב' דגם בבית דירה נכללו הבתים בשם חצר, דפריך שם לענין בתי החצרים ולכתוב חצרים ולא בעי בית, וכי תימא הו"א חצר בלא בית משמע, ההיא קרפף נקרא, הרי מפורש דשם חצר כולל גם בתים שבתוכו, ודו"ק.
מדייק הלשון נ' בנ' אחרי דהאורך היה ק' אמה הול"ל ורוחב חמשים במאה, ואע"פ דבדרשה הקודמת ביאר לשון זה, אך שם הוא רמז לענין איסור שבת וכאן רוצה לפרש בפשטות לענין משכן.
ר"ל העמד משכן על מקום שכלים שם החמשים של חצר משנכנסין לה בפתחה של מזרח כדי שיהיה נ' אמה של חצר לפני המשכן וכ' אמה לכל רוח ורוח שהמשכן ארכו ל' כדכתיב בפרשה הקודמת עשרים קרשים ורחב הקרש אמה וחצי ורחבו של משכן תופס עשר אמות כדכתיב ששה קרשים שהן ט' אמות ושתי קרשים למקוצעות שהן ג' אמות רוחב והאמה מכאן והאמה מכאן לכסות עוביו של קרש שבכל צלע שמדתו אמה וחצי אמה מכאן וחצי אמה מכאן להשלים ולמלא החלל לעשר וכשאתה מעמידו למשכן לסוף חמשים ובאמצע רחבה של חצר נשאר מהנ' על נ' של חצר עשרים אמות לשלש הרוחות אלא שעובי הקרשים ממעט מהן אמה לכל צד, והכא חללה חשיב, ועובי הכתלים בכלל העשרים אמה של כל רוח ולפניו למזרחו לא היו הקרשים אלא מסך והיינו וילון.
גם בכאן מדייק כמבואר בדרשות הקודמות דהלשון ורחב חמשים בחמשים אינו מבואר, דהא האורך היה מאה אמה והו"ל ורחב חמשים במאה, ואע"פ דבדרשות הקודמות דרשינן לשון זה אך לדידהו הול"ל ורחב חמשים חמשים ומדאמר בחמשים ש"מ תרתי, ואמנם עיקר ענין זה אינו אלא מדרבנן ואסמכוה אקרא.
י"ל הבאור ע"פ מש"כ בס' החנוך בטעם מצות הנרות, שהוא לכבוד ולתפארת להבית ולכשיהיה הבית נהדר במאור יהיה לכבוד לישראל. וכהאי גונא כתב בחנוך בטעם ענין הקטורת שהוא להגדיל כבוד הבית שיהיה ריחו נודף כמו בארמנות מלכים, וכן כתבנו בפ' במדבר (ג' ל"ח) בענין השומרים שהיו שומרים במקדש ביום ובלילה שהוא מפני כבוד הבית. ועיין מש"כ בסמוך אות ט', וזהו כלל ענין הדרשה זו אליך ולא לי לא לאורה אני צריך, כלומר אין מאור זה צריך לגופיה, כדי שיהיה אור לי כביכול, אלא אליך, לכבוד ישראל.
יתכן דסמיך על מ"ש בסוף הוריות י"ג ב' הרגיל בשמן זית נחזר לו תלמודו של שבעים שנה, וגם סמיך זה על פסוק שלפנינו משום דעיקר מקום המאור כאן היה במקום הלחות שהם יסודי התורה כמבואר בפסוק הסמוך מחוץ לפרוכת אשר על העדות יערוך אותו.
ר"ל נקי משמרים.
ר"ל היוצא מן הכתוש. ובכלל יש תשעה מינין בשמן מפני שנוי מעשיו זית שגרגרו בראש הזית ובררו אחת אחת וכתשו ונתנו לסל השמן שיצא ממנו הוא הראשון, חזר אח"כ וטענו בקורה השמן שיצא ממנו הוא השני ואם חזר אחר שטענו וטחנו וטענו שניה הוי השמן שיצא ממנו שלישי, זיתים שמסקן כולן בערבוביא והעלן לגג וחזר ובירר גרגר גרגר וכתשן ונתנן לסל, השמן שיצא ממנו הוא הרביעי, ואם טענו בקורה אח"כ השמן שיצא ממנו הוא החמישי, ואם חזר וטחן וטען פעם שמה השמן שיצא ממנו הוא הששי, זיתים שמסקן וטענן בתוך הבית עד שילקו והעלן ונגבן ואח"כ כתש ונתן לסל השמן שיצא ממנו הוא השביעי, חזר וטען בקורה, השמן שיצא ממנו הוא השמיני, חזר וטחן וטען פעם ב' השמן שיצא ממנו הוא התשיעי, ומדאין כשר למנורה אלא היוצא מן הכתוש בלבד לכן אין כשר למנורה אלא ראשון ורביעי ושביעי בלבד.
ומפרש בגמרא בטעם הדבר משום דהתורה חסה על ממונן של ישראל, ופירש"י משום דמנחות מרובות הן ואלו היה צריך לחזור במנחות אחר שמן זית זך כתית היו מפסידין הרבה. עכ"ל, ויש להעיר ממה דמצינו בכ"מ בגמרא בענין הכלים שהיו במקדש שהיו עושין היותר יקרים משום דאין עניות במקום עשירות, ולא אמרו הסברא דהתורה חסה על ממונם של ישראל, וי"ל דדוקא בדבר של צבור היינו בדבר הבא משל צבור שייך אין עניות במקום עשירות משום דאין צבור מעני, משא"כ במנחות שכל יחיד מוציא לבדו מכיסו שייך בזה הסברא התורה חסה על ממונם. וע' מענין זה בס' תשובה מאהבה למהרא"פ ח"א סי' ג' וד'.
עיין מש"כ בדרשה הקודמת.
בדרשה הקודמת בא ענין זה בלימוד בשלילה בפתילות שאין מדליקין בהם, וכאן למד בחיוב הפתילות הכשרות, והכונה אחת היא עם הקודמת.
ובכל קרבנות הצבור שזמנם קבוע, דבכהאי גונא טומאה דחויה כמבואר בתמורה י"ד א', אבל אין הפירוש תמיד ביום ובלילה כמו תמיד של לחם הפנים (פ' תרומה) דמערב עד בקר כתיב, וע' תוס' חגיגה כ"ו ב'.
כלומר אין לך עבודת יום כשרה לאחר הדלקת הנרות, וטעם הדרשה מדלא כתיב יערכנו כנהוג בכ"מ לכתוב הכנוי בקצור, ועיין מש"כ לקמן בסוף הפרשה בפסוק בבקר בבקר בהטיבו את הנרות.
דכך שיערו חכמים ללילי תקופת טבת שלא תכבה כל הלילה, ופירש"י שאפילו בליל קצר היה נותן ככה ומה שנשתייר בבקר זורק לחוץ, ואיכא דאמר בקיץ היה עושה פתילה עבה כדי שיכלה השמן מהר, עכ"ל, ומש"כ זה בשם איכא מאן דאמר כן הוא בירושלמי יומא פ"ב ה"ב.
ואע"פ דהם יקחו קאי על כל חכמי לב והם יתר משנים, אך משום שמעוט רבים שנים קצבו חז"ל את המספר שנים, ואין דבר זה לסבת חסרון אמונה כי הממונים על הצדקה נאמנים הם כדכתיב (מלכים ב י״ב:ט״ז) ולא יחשבו את האנשים אשר הם עושים כי באמונה הם עושים, אלא הענין הוא מפני שבכלל אין עושין שררות על הצבור פחות משנים מפני כבוד הצבור, וענין השררות בצדקה הוא זה דממשכנין על הצדקה.
מוסב על האפוד, ובאור הענין שהאפוד היה רחבו כרוחב גבו של אדם מכתף לכתף, וארכו מכנגד אצילי ידיו מאחוריו עד הרגלים ויש לו כמו שתי ידות יוצאות ממנו בארוג שחוגרין אותו בהם, והם הנקראים חשב האפוד ותופר עליו שתי כתפות כדי שיהיו על כתפות הכהן וקובע על כל כתף וכתף אבן שהם מרובע משוקע בבית של זהב ומפתח על שתי האבנים שמות השבטים כדמפרש.
השמיר הוא צור חזק, וכן תרגומו של הפסוק מצור החלמיש בפ' עקב, וכ"מ ביחזקאל (ג' ט') כשמיר, חזק מצור, ומטבעו שאין כל דבר קשה יכול לעמוד מפניו, ולכן מראין אותו על פני הדיו כשיעור חריצת האות ונבקע האות, ובסמוך פ' כ' מוסיף בענין זה דלכן אין מסרטין האותיות באיזמל משום דכתיב בהאבנים במלואותם משמע שיהיו שלמים ולא יחסר מהם כלום, אבל ע"י השמיר נבקעות האותיות ואין חסרות כלום, וכמו תאנה הנבקעת בימות החמה ואינה חסרה כלום, וברמב"ם נשמט כל דין זה, ועיין בט"ז ליו"ד סי' רע"א ס"ק א' שלמד מכאן דמעשה הדפוס הוי ככתיבה [לענין קדושת השם וש"ד], משום דאל"ה אין ראיה שע"י שמיר נעשה דלמא ע"י מכונת הדפוס, אבל אם דפוס נחשב ככתב ניחא, משום דצריך לעשות ע"י חקיקה דכתיב פתוחי חותם, ולקמן בפ' ל"ו עוד נעיר בענין זה.
ר"ל ארבעת מינין של שש שש, דהא נאמר בו שש וקיי"ל דברים שנאמר בה שש חוטן כפול ששה, וארבעה דזהב הרי כ"ח. וסדר מעשהו כך הוא, לוקחין חוט אחד זהב עם ששה חוטין של תכלת וכופל השבעה חוטין כאחת, וכן הוא עושה חוט זהב עם ששה חוטין של ארגמן וחוט אחד עם ששה חוטין של תולעת שני וחוט אחד עם ששה של פשתים, נמצאו חוטי זהב ארבעה וכל החוטים כ"ח.
נראה דר' יהודה לטעמיה דס"ל דברים ככתבן, כלומר שאין ליתן את האמור של זה בזה, וא"כ אחרי דכתיב כאן מפורש פרטי הדברים במה שהוקש למעשה אפוד לא אמרינן שהוקש עוד לענינים אחרים כמו לכפילות, ועיין בפסחים כ"א ב' בדעת ר' יהודה בכיוצא בזו ולקמן בפ' תשא בפסוק ועשית כיור נחושת וכנו נחושת.
עיין מש"כ לעיל בפסוק י"א אות ד' השייך לכאן
עיין חולין ז' א' דהפירוש לא יזח – לא יבדיל, ופשוט הדבר דאיירי במזיח שלא לצורך כלל, ונראה דאפי' במזיח שלא בשעת עבודה ג"כ חייב, וראיה לזה ממכות כ"ב א' במשנה יש חורש תלם אחד וחייב עליה משום שמונה לאוין, היה כהן והוא בבית הקברות וכו', ופריך וליחשב נמי המזיח חשן מעל האפוד, והנה שם כמבואר איירי כשהוא בבית הקברות ובודאי אין שם מקום עבודה אלמא דלעולם חייב, וברמב"ם לא נתבאר דין זה.
כלומר שגומרין, והיינו שאין חוזרים, ולא כמו גזירת נביא שחוזרת, וע' בדרשה הבאה.
כלומר שמלמד את ישראל שיהיו תמימים בדרכיהם ובמדותיהם, דבלא מדה זו אין עולה להם התשובה ברורה, והראיה ממלחמת ישראל עם בני בנימין (שופטים כ׳:י״ח) ששאלו בני ישראל באורים ותומים אם לעלות למלחמה והשיבום לעלות ובכ"ז נגפו לפני בני בנימין, וזה היה מפני שנענשו שלא היו תמימים עם ה' ולא קנאו לכבודו בפסל מיכה שהיה להם לבער הפסל ההוא, ולכן לא עלתה להם התשובה ברורה.
ר"ל כליל היינו גדיל ואין גדיל פחות משנים וא"כ הוי כפול י"ב.
ר"ל לוקח הצבע מן היורה בכלי קטן ומניח בו צמר שבודק ושורף את שבדק שהרי נצבע לבדיקה ושופך הצבע שבכלי שבדק בו שהרי טעמו ופסלו וצובע התכלת בשאר הצבע, וטעם הדבר ששופך הצבע שבכלי שבדק משום דכתיב כליל תכלת ובעינן שלא יהיה מעורב כל דבר בצבע התכלת וכאן הלא מעורב צבע הנסיון.
ר"ל אין אורגין אותן יריעות יריעות לעשותן אח"כ לבוש תפור במחט אלא אורגין אותן מתחלה כמין מלבוש בכלי האריגה ונדבקת עם הבגד, ולא נתבאר מעלת בתי הידים משאר חלקי הבגד, ואולי משום שקשה מלאכתן.
ואע"ג דזה במעיל כתיב, צ"ל דילפינן לכל בגדי כהונה, ועוד יתבאר מזה בדרשה הבאה, וע' מש"כ לעיל בפ' תרומה בפסוק לא יסרו ממנו (כ"ה ט"ו) בענין קושיית הגרע"א מסנהדרין כ"א א' וצרף לכאן.
נראה דסמיך על לשון קול דמי אחיך צועקים, אבל ההורג במזיד חייב מיתה ומיתתו כפרחו.
פרשו התוס' בשם ר"ת שהיה כתוב יו"ד ה"א בסוף שיטה ראשונה וקודש למ"ד בתחלת שיטה שניה, והשתא נקרא יפה, עכ"ל. ולא אבין איך הוי בכהאי גונא הקריאה יפה אחרי דצריך לקרות ממטה למעלה, ולכן נראה כמו ברור בעיני שט"ס בדבריהם וצ"ל להיפך, שהיה כתוב יו"ד ה"א בתחלת שיטה שניה וקודש למ"ד בסוף שיטה ראשונה, ולפי"ז באמת עולה הקריאה יפה כסדרה.
ועיין בכ"מ ריש פ"ט מכלהמ"ק תמה על הרמב"ם שהשמיט דבר זה, ואולי טעמו משום דהוי חציצה בין ציץ למצח, והכיפה היתה מגעת עד המצח, אף דזה קשה שהרי סתמא דגמרא פריך מזה ואיך יחלוק הרמב"ם.
ואע"פ דביוהכ"פ אין כהן גדול נושא כלל הציץ משום דאינו נכנס לפני ולפנים בבגדי זהב, כפי שיתבאר לפנינו בפ' תשא בפסוק ויעשו להם אלהי זהב, ובכ"ז גם אז הציץ מרצה אם בא הקרבן בטומאה, שאני יוהכ"פ דכל היום מקריבין קרבנות צבור, וקרבנות צבור אין צריכין לרצויי ציץ, וכדאיתא בסוגיא.
ולשונות אלו מורה שאין על זה שום רצוי וא"כ לא שייך בזה ונשא אהרן.
ר"ל דאין הציץ מרצה אלא על עון שאירע בהקרבן, כגון טומאת דם ואימורים וקטורת ונסכים אבל על טומאת הכהנים אין מרצה, וגם עבודה בשמאל בכלל. ובירושלמי פסחים פ"ז ה"ה הלשון עון הקרבים [צ"ל הנקרבים] ולא עון המקריבים.
הואיל ויש בה צד קל שהותרה מכללה בצבור.
ר"ל שלא יהא משנה מקומו בכל פעם, ונראה דדריש כן מדלא כתיב במצחו דהוי משמע באיזה מקום שהוא בשטח מצחו, אבל על מצחו משמע על בסמוך ובקביעות מסודרה.
יתכן דדריש דאי הוי כתיב והיה על המצח היה אפשר לומר דגם בנשבר והשבור ראוי להיות על מצח איש אחר כגון על מצח קטן ג"כ נקרא ראוי, אבל מדכתיב מצחו משמע שיהיה כראוי על מצחו והיינו שיקיף כל מצחו, וממילא בנשבר אינו ראוי לזה, וגם אפשר לדייק כזה מלשון והיה שבהוויתו יהא דהיינו שלם ולא חסר, אבל בגמרא משמע דדרשינן זה מלשון מצחו ומדלא כתיב מצח, ולכן צריך לפרש כמו שפרשנו למעלה.
ר"ל אין משמשין בהציץ בדבר שאפשר לצאת ממנו פורענות, ומפרש בגמ' כגון אם גזרו במלחמה להרוג את כל אשה בעולה כגון בימי פילגש בגבעה, שהחיו כל שלא נבעלה (שופטים כ"א) ואין יודעים איזו בעולה ואיזו בתולה, ומסגולת הציץ שהבעולה העוברת לפניו פניה מוריקות – אין עושין בחינה זו בישראל עם הציץ, כיון דע"י זה תצא פורענות, שיהרגוה, כמבואר, אבל לאחרים כגון במלחמת מדין שהרגו כל אשה ראויה להבעל עשו בחינה זו עם הציץ אע"פ דלפורעניות היא.
ר"ל בשוגג מרצה הציץ.
ר"ל עובד כוכבים שהביא קרבן דקי"ל שמקבלין מהם אין הציץ מרצה, ואפשר לפרש הלשון לאו בני הרצאה נינהו כמו לאו בני גיטין וקדושין הם, והיינו שאין להם מצות ציץ בכלל ולכן לא שייך בהו שירצה על הקרבן הנעשה בטומאה. ורש"י פירש בענין אחר.
כשעה שהיו בבדי פשתן, עכ"ל. אבל הרמב"ם בפ"ח ה"ד מכלהמ"ק כתב לענין חדשים משום דכתיב לכבוד ולתפארת, ונראה דסמך על מסקנת הגמרא דלא ממשמעות בד ילפינן כן אלא ה"ק בגדים שנאמר בהם בד צריכים שיהיו של בד חדשים, ועל זה מוסיף מדנפשיה טעם משום דכתיב לכבוד ולתפארת, כידוע דרכו לתפוס סמך מפסוק שבענין אף שלא נזכר בגמרא היכי שאין נ"מ לדינא.
דבד היינו בוץ ובעלמא נקראים שש משזר, וקיי"ל ביומא ע"א ב' דברים שנאמר בהם שש צריך שיהא חוטן כפול ששה, והיינו ששה מכל מין ומין שבו, ויתבאר אי"ה לפנינו לקמן בפ' פקודי (ל"ט כ"ז).
מפרש בגמרא דהלשון בד משמע לבדו, ונראה הטעם כמשכ"ל אות ל"א משום דכתיב לכבוד ולתפארת.
קרוב לאמר דהמלה שנצים הוא כמו שנסים בחלוף אותיות זסשר"ץ ומלשון וישנס מתניו (מ"א י"ח מ"ו) שפירושו ענין חגירה, וה"נ הפי' ויעשו להם חגורות.
ר"ל חללים כאלה, משום דגנאי הוא לבגדי הקודש, דאצלם היה המנהג בבגדי חול שהיה תיק בין הירכים לעטוף האבר וכזה כנגד בית הרעי, והוא מגונה, אלא היה החלל רחב ותלוי למטה ועי' ברש"י עוד פי' בזה.
לאפוקי אם הכניס ידו וקבל קבלתו פסולה, ואפילו הכניס ראשו ורוב גופו לפנים, ואפילו אם רק ציצית ראשו נשארו מבחוץ. וברמב"ם פ"א הי"ב מפסולי המוקדשין הביא בזה הפסוק דפ' צו בבואכם אל אהל מועד, ונראה דט"ס הוא וצ"ל הפסוק שלפנינו, כפי שיתבאר להמעיין בעניני הפסוקים, וע"ע מענין זה לפנינו בפ' תזריע בפסוק ואל המקדש לא תבא ומש"כ רש"י בפ' זה הא למדת שהמחוסר בגדים חייב מיתה יתבאר לפנינו בפרשה הבאה בפ' ט'.
היינו בבמה קטנה שכל יחיד עושה לעצמו בחצירו וגנתו להקריב עליו קרבנותיו [בשעת היתר הבמות דהיינו קודם בנין הבית בשילה ואחר שנחרבה שילה בימי עלי קודם שנבנה המקדש בירושלים כפי שיתבאר אי"ה לפנינו בר"פ ראה (י"ב י"ט) יעו"ש], אבל בבמה גדולה דהיינו במת צבור שהיה בנוב וגבעון קודם שנבנה המקדש ע"י שלמה היה גם בגדי שרת. וטעם הדבר, משום דבבמת יחיד לא היתה השכינה שורה ואין זה נקרא בקודש ולכן א"צ לבגדי שרת דכתיב בהו בקודש, וכהאי גונא היו חסרים שם כמה ענינים דכתיב בהו לפני ה' כמו סמיכת קרבנות ושחיטה בצפון ותנופה והגשה וכלי שרת ועוד, כפי שיתבאר אי"ה לפנינו בס' ויקרא, וג"כ משום העדר השראת השכינה שם ואין זה נקרא לפני ה'.
ר"ל בפרשת לבישת הבגדים, לא בצוואה כאן מפסוק ה' עד פסוק י' ולא בעשיה בפ' צו.
שהכהנים צריכים להביא ביום חנוכם, ויליף מן ו' שמוסף על ענין ראשון בפרשה הקודמת המדבר בצוואת עשיית הבגדים ושם כתיב (פ' מ"ב) ועשה להם מכנסי בד.
דכתיב ג"כ בענינא דחנוך, יעו"ש, ולא נתבאר הטעם על השמטת מכנסים כאן ובפ' צו, ובשלמא עשירית האיפה אע"פ דהחסיר כאן עכ"פ כתבו בעשיה, אבל מכנסים חסר בשתי הפרשיות, ועוד יש לדקדק במש"כ הרמב"ן דהמכנסים לא הלבישם משה אלא הם בעצמם ולא כמו שאר בגדי כהונה דכתיב וילבש אותם משה. וי"ל דכיון דטעם לבישת כל הבגדים היה שיהיה להם לכבוד ולתפארת כמבואר בפרשה (פ' כ"ח) ומטעם זה היו משונים במקצת בגדי כהן גדול מבגדי כהן הדיוט, משום דכה"ג צריך יותר לכבוד ולתפארת, וגם מטעם זה היה לכה"ג שמונה בגדים ולכהן הדיוט ארבעה, ומטעם זה הלבישם משה בעצמו כדי שתצא הלבישה בפאר וכבוד, ולכן לא מצאה התורה להכרח לשנות דבר זה דמכנסים בצוואה ובעשיה, וגם מכיון דתכליתם לא הי' לכבוד ולתפארת רק כפי שמבאר הכתוב לכסות בשר ערוה – לא היה דרוש למשה עצמו להלבישם.
רמז הוא לעתיד שכפרת שפיכות דמים תהיה בכתונת של בגדי כהונה, וטבילה היינו כפרה ומפרש בגמ' דכפרה זו היא רק ברוצח שאי אפשר לדונו, כגון שלא התרו בו, אבל רוצח שהוא בר קטלא אין מתכפר להצבור כל זמן שלא דנוהו, כדכתיב (ס"פ מסעי) ולארץ לא יכפר לדם כי אם בדם שופכו. וע' מש"כ בר"פ האזינו בפ' יערף כמטר לקחי. ובירושלמי יומא פ"ז ה"ג איתא שהכתונת מכפרת על לובשי כלאים, וכ"ה במ"ר פ' צו ובשה"ש פ' ד' סי' ז', ואמנם טעם דבר זה מכפרת כתונת על עון כלאים לא נתבאר, ובהגהות רד"ל למ"ר פ' צו שם כתב מפני שהכתונת היתה של כלאים, ופליאה גדולה על גאון מובהק כמוהו ששגה בדבר ידוע ופשוט, שבכל בגדי כהונה לא היו כלאים רק באבנט ובחשן ואפוד, [אם לא דנימא דט"ס בדבריו וצ"ל מפני שהכתונת לא היתה של כלאים, ור"ל מכיון שלא היה בה כלאים, לכן מכפרת על עון כלאים, אך לפי"ז לא יתבאר למה דוקא הכתונת ולא יתר בגדי כהונה שלא היה בהם כלאים וצ"ע) ותמה אני על מש"כ במהרי"ל הלכות יוהכ"פ (ג' ב') שאין נוהגים במגנצא לומר ביוהכ"פ הסליחה אבל אנחנו אשמים לפי שנתיסד בה שהכתונת של כה"ג היתה מכפרת על עון כלאים, וביאר דבריו הרוו"ה מפני שזה נגד דעת חז"ל בזבחים פ"ח ב' שהכתונת מכפרת על שפיכות דמים ולא כמש"כ בנוסח התפלה שמכפרת על עון כלאים, עכ"ל. ודבר פלא הוא, שהרי דעה זו מבוארת מפורש בירושלמי ובשני מקומות במ"ר, ומה שבחר בעל הסליחה בדעה זו נגד המבואר בגמרא הבבלית [ובעלמא קיי"ל דבבלי עיקר] אין זה דבר חדש בדרכי הפייטנים, וכבר כתבו התוס' בחגיגה י"ג א' שבכמה מקומות רגיל הפייטן להניח שיטת הבבלי ולאחוז בשיטת הירושלמי, וע' תוס' חולין ק"ט ב', וז"ל, והכל עשה [הפייטן] ע"פ הירושלמי, עכ"ל, וה"נ כן, אבל בודאי אין כל טעם וסברא למנוע מלומר בשביל זה כל נוסח הסליחה.
שהיו חוגרים כנגד אצילי ידיהם דהיינו כנגד הלב, ועיין תוס' ערכין ט"ו ב'.
פירש"י כשאין אפוד יש עון תרפים, עכ"ל, ולא ידעתו איפוא מצאו רמז לדרוש כן, והלא בפשטות המובן שאין אפוד וגם אין תרפים, ואילי מצאו רמז בהמשך לשון פסוק ההוא אין מלך ואין שר ואין זבח ואין מצבה ואין אפוד ותרפים, והנה בכל פרט צירף לכתוב המלה אין אע"פ שהיה יכול לכתוב אין מלך ושר, אין זבח ומצבה, ומדכתב בכל פרט אין ואין ורק בתרפים השמיט לכתוב אין לכן דריש ואין אפוד – [כלומר כשאין אפוד] יש תרפים.
יבא דבר שבקול היינו הפעמונים שבמעיל שמשמיעים קול. ומה שמתאר בשם קול על לשה"ר אף דשייך גם בחשאי, מפני דעיקר ענין לשה"ר ילפינן מפסוק דמשלי מברך רעהו בקול גדול, כמבואר בסוגיא דערכין ט"ז א'. ואמנם על לשה"ר שבחשאי קטרת מכפרת, כמבואר לפנינו בפ' קרח בפ' ויתן את הקטרת ויכפר על העם ואמרו יבא דבר שבחשאי [שהקטרת נעשה בחשאי כדכתיב בזה וכל אדם לא יהיה באה"מ] ויכפר על מעשה חשאי, יעו"ש לפנינו.
וסיפא דקרא מאנת הכלם, כדרך עזי הפנים שאין להם בושה, ועיין בירושלמי יומא פ"ז ה"ג ובמ"ר שה"ש ד' גירסות שונות בענין אגדה זו.
הציץ מונח על המצח והמצנפת על הראש ואינה מחזקת עד המצח וביניהם נראה שערו שהוא מקום תפלין ולכן אינן חוצצות בין המצנפת לראש ויכול לעבוד עבודתו בהם, וכהן הדיוט היה מניחן למטה מהמצנפת.
דהלשון וחגרת אותם אבנט אהרן ובניו משמע חגורתם של אב ובנים בסדר אחד זה אחר זה, שלא הפסיק בלבישת בגד בינתים, והיינו שמקודם הלביש את אהרן עד חגירת האבנט ואח"כ הלביש את הבנים עד חגירת האבנט ואח"כ חגר באבנט את אהרן ואת בניו, משא"כ הלשון ויחגר אותו באבנט (בפ' צו) דכתיב לאחר לבישת כל הבגדים מורה שמקודם הלביש לאהרן את כל הבגדים עם חגירת האבנט ואח"כ התחיל להלביש את בניו בכל הבגדים.
כלומר שהאבנט של הבנים היה ג"כ של כלאים כמו של אהרן, דבאבנט אהרן כתיב פ' פקודי ואת האבנט שש משזר תכלת וארגמן, והיינו של כלאים, דשש כיתנא ותכלת עמרא, ואבנטי הבנים לא פירש הכתוב ממה היו ולמדין זה מזה, ועיין בסמוך פסוק ל"ה באה עוד דרשה על זה.
נסמך על דרשה הקודמת. ומפרש בגמרא דאצטריך גם דרשה הקודמת משום דמדרשה זו לא היינו יודעים רק עבודות שהזר חייב עליהן מיתה, והן זריקה והקטרה ונסוך המים והיין, משום דבפ' זה כתיב בבואכם אל אהל מועד ולא תמותו, בעבודה שיש בה חיוב מיתה לפסולים הכתוב מדבר, קמ"ל מפסוק והיתה להם כהונה דאפילו עבודה שאין זר חייב עליה מיתה מחלל עבודה, וזה מוכרח מלשון והיתה להם כהונה ודרשינן כשאין בגדיהם עליהם הוו כזרים ובזר אשכחן חלול בכל עבודה.
דכך משמע לשון המזבח שיהיה בשלימותו כמו שנצטוו על עשייתו, ועיין מש"כ לעיל בפ' תרומה כ"ז א'.
כמש"כ באות הקודם.
פירש"י האי אחריו קרא יתירא הוא, למדרש בה כל גדולות נוהגות בזרעו אחריו, ואף משוח מלחמה גדולה היא, עכ"ל, ואינו מבואר לפי"ז איפא מרומז בזה ענין דרשה זו, וגם בפ' הסמוך מבואר דבאמת אין בן משוח מלחמה יורש גדולת אביו. ונראה לנכון פי' המפרשים [הובא ברש"ש], דהלשון למי שבא בגדולה אחריו מכוין להכה"ג, ר"ל שגדולת כהן משוח היא אחר גדולת כה"ג, שהכה"ג קודם לו בגדולה, כמבואר סוף הוריות.
רבוי בגדים נקראים הארבעה בגדים היתרים שלובש כהן גדול יותר מכהן הדיוט, ומבואר בפ' צו שבכל יום משבעת ימי המלואים היה לובשם, ומקשינן שגם המשיחה בשמן הקודש שבזה היה הכה"ג מצוין מכהנים הדיוטים נעשית ג"כ בכל יום משבעת ימי המלואים. ואמנם כל זה הוא רק לכתחלה אבל בדיעבד אם לא נתרבה שבעה וגם לא נמשח שבעה ועבד עבודתו כשרה. וטעם הדבר משום דכיון דאין דבר זה מעכב לדורות כמו שאנו רואים שבבית שני לא היה כלל שמן המשחה, כמבואר בהוריות י"ב א', ובהכרח היה אז הכהן גדול מתקדש רק ברבוי בגדים לבד, ועיין רש"י פרשה אחרי ט"ז ל"ג, ולכן אין זה מעכב בדיעבד אף לשעה, ודעת איזו אמוראים דרבוי שבעה מעכב אף בדיעבד, וטעמם מדכתיב בסמוך ועשית לאהרן ולבניו ככה, וכל מקום שנאמר ככה עכובא הוא, אבל לא קיי"ל כן, ונראה הטעם בזה, דכיון דמשיחה הכל מודים שאין מעכב, מפני הראיה שבבית שני לא היה שמן המשחה כמש"כ, וכאן בדרשה שלפנינו מבואר דמקשינן משיחה לרבוי בגדים צריך להקיש גם רבוי בגדים למשיחה, מה משיחה אינה מעכבת מטעם המבואר אף רבוי בגדים אינו מעכב, ודו"ק.
עיין מש"כ בדרשה הקודמת. והנה מדלא אמר רבותא יתירא נתרבה יום אחד ונמשח יום אחד משמע דדבר אחד עכ"פ מעכב שיהיה שבעת ימים, אבל באמת מבואר בסוגיא דגם בשניהם אין מעכבים שבעת ימים בדיעבד, ולפי"ז צ"ע למה לא אמר רבותא יתירא כמש"כ, וצ"ל דכיון דכל אחת בפני עצמה אינה מעכבת ממילא גם שניהם אינם מעכבים, ולא חששה הגמרא להאריך. וכהאי גונא איתא ביבמות דף נ"ג ב' במשנה הבא על יבמתו בין בשוגג בין במזיד, אפילו הוא שוגג והיא מזידה או הוא מזיד והיא שוגגת קנה, ולכאורה לשון זה מורה דבעינן עכ"פ שיהיה האחד שוגג ובשניהם מזידים לא קנה, ובאמת בגמרא שם מסיק דאפילו שניהם מזידים קנה, וצ"ל גם סתם כמש"כ כאן, דכיון דהיכא דכל אחד בפני עצמו מזיד קנה ממילא גם בשניהם כן, ועדיין צ"ע.
פירש"י בפרשת המלואים בזה הדבר אשר תעשה וגו' לא כתיב שיתן אל החושן אורים ותומים כשהלבישם, אבל בפ' צו את אהרן שנאמרה שש עשיית המלואים כתיב ויתן עליו את החשן ויתן אל החשן את האורים ואת התומים, ואע"פ דגם בפרשה זו כתיב ונתת אל חשן המשפט את האורים ואת התומים (כ"ח ל') אך אין זה מפרשת המלואים אלא מעשיית הבגדים והתם לא כתיב ככה לעיכובא. וענין הגז"ש פתח פתח הוא, משום דבשתי הפרשיות בצוואה ובעשיה כתיב פעם אחת פתח אהל מועד יתירא, כמו הכא בצוואה כתיב (פ' ד') ואת אהרן ואת בניו תקריב אל פתח אהל מועד, ואכל אהרן ובניו את בשר האיל וגו' פתח אהל מועד (פ' ל"ב), וזה מיותר דהא כבר ידעינן שהקריבם אל פתח אהל מועד ובודאי יאכלו שם, וכן בפ' צו בעשיה כתיב (ח', ג') ואת כל העדה הקהל אל פתח אהל מועד, בשלו את הבשר פתח אהל מועד (שם ל"א), דגם זה מיותר, שהרי מעיקר המצוה היה שיעשה בפני כל העדה והלא כתיב כל העדה הקהל אל פתח אהל מועד.
מדתלה האכילה בכפרה. ונ"מ בזה לענין שמותרים הכהנים לאכול הבשר כשהם בבגדי כהונה, כיון דהאכילה היא לצורך העבודה, אחרי דבלא זה אין הבעלים מתכפרין. ואמנם אם נטמא הבשר או נעשה נותר או יצא חוץ למקומו קודם שנאכל מתכפרים בעלים בלא אכילתן.
ר"ל דבעינן שאיסור זרות יהיה בעת שהבשר ראוי להאכל בקדושה לכהנים, משא"כ קודם זריקה אינו ראוי גם לכהנים, ולכן אינו לוקה הזר משום לאו דזרות רק משום לאו דקודם זריקה. ומטעם זה אם אכל זר קדשי קדשים בחוץ לוקה רק משום אכילת חוץ ולא משום זרות, יען כי בחוץ אינם ראוים גם לכהנים, וזה הכלל דרק אז יש איסור זרות במקום שהכהן אוכל ובעת שראוי להכהן לאכול, מפני דהכפרה הבאה מהאכילה היא רק באכילה ראויה וממילא רק על אכילה כזו יחול שם קודש, ודו"ק.
ר"ל כל איסורין שנאמר בהם לאו באכילתן. והנה אם הטעם הוא משום תקלת אכילה קשה מאי שנא משאר איסורים, ונראה דהטעם הוא משום בזיון קדשים, שאם יהיו בעין יאמרו שזלזלו בקדשים שלא אכלום בשעתן, וע' תמורה ל"ד ב'.
דריש יתור הלשון כי קודש הוא, ודריש דכל פסול קדשים בין פסול מחשבה בין פסול מעשה לוקה על אכילתו. ומטעם זה מבואר במעילה י"ז ב' דהפגול והנותר מצטרפין זה עם זה לאכילה שאם אכל חצי זית נותר וחצי זית פגול חייב, מכיון ששניהם נקראים קודש. וצ"ע ברמב"ם פי"ח ה"ג מפסולי המוקדשין שמביא על דין זה כל שבקודש פסול וכו' דרשה מספרי, ולמה נייד מדרשת הגמרא שלפנינו. ועיין ברש"י מעילה שם שנראה מרהיטת לשונו שגורס כי קודש הם והוא הפסוק הקודם, אבל כנראה הוא ט"ס וצ"ל כי קודש הוא, והוא הפסוק שלפנינו דכתיב גבי נותר.
קאי על האבנט של בניו שגם בו היה כלאים כמו באבנט של כהן גדול, כמש"כ לעיל בפסוק ט' אות י"ב.
עיין משכ"ל בפ' ל' אות י"ט.
פירש"י את רבויא הוא, עכ"ל. ולכאורה היה יכול לפרש כפשוטו דשם מזבח בכלל כולל גם כבש אם לא במקום שפורט מקום מיוחד במזבח כמו בפ' ויקרא ונמצה דמו על קיר המזבח, ודרשו בזבחים ס"ה א' ולא על קיר הכבש, אך י"ל דהוכרח רש"י לפרש כן משום דאם לא היתה כונתו לדרוש מרבוי את היה יכול להביא מפסוק זה גופיה דכתיב ביה מזבח ולא הו"ל להביא מפ' פקודי, אלא ודאי דמכוין לרבוי את, וזה לא כתיב כאן.
וכל כלי מקדש את המין הראוי לו, והיינו כלי הלח מקדשין את הלח וכלי היבש מקדשין את היבש, ועיין מש"כ בדרשה הקודמת.
ולשון זה מורה על ההוראה באצבע כמש"כ לעיל ס"פ בא בפסוק בעבור זה עשה ה' לי, ופירש"י שלא היה מבין מהיכן היא מוגרמת, עכ"ל. ומה שתפס דוקא מוגרמת ולא גם שאר דיני שחיטה כמו דרסה חלדה, פשוט הוא משום דאלה אפשר להבין בציור ברעיון, משא"כ מוגרמת תובן רק בציון המקום בדיוק.
ר"ל שהיה נקטר באש של מעלה בלי סיוע אש של מטה, ולפנינו בירושלמי הלשון מקטר קטורת אין כתיב כאן אלא מקטר קטורת וכתב בקרבן עדה שצ"ל מזבח למקטר קטורת וכו', ובפני משה כתב דטעם הדיוק הוא מדלא כתיב מקטר בפת"ח אלא בחיר"ק, אבל האמת הוא דדרשה זו איתא במ"ר פ' צו, ושם איתא הלשון מתקטר בקטורת אין כתיב כאן אלא מקטר קטורת וכו' וכן צ"ל בירושלמי שלפנינו, וכן העתקנו. ומה שראה רשב"ל בכלל להוציא ממשמעות הלשון מקטר קטורת יתכן לומר דהוא לשיטתיה בבבלי סוף חגיגה כ"ז א' שאין האור שולט במזבח הזהב אע"פ שצפויו רק כעובי דינר זהב, ויש בתנחומא שהיה משה תמה על זה ואמר אי אפשר שלא ישרף העץ ואמר לו הקב"ה כך דרכי באש של מעלה אש אוכלה אש ואינו מכלה כדכתיב והסנה איננו אוכל, ע"כ. הרי מבואר דהיה המזבח נזון באש של מעלה, ולכן דריש הלשון מקטר קטורת שיהיה מכוון לענין זה.
מ"ש התורה קראו קרקע סמך גם אסוף הפסוק את גגו ואת קירותיו וגו', משמע שאחר שנגמר מלאכתו מעצי שטים לגמרי הגג והקירות וקבעו בארץ ציפה אותו זהב, וא"כ הצפוי על המחובר לקרקע היה והרי הוא כקרקע, והיינו דקאמר התורה קרא' אותו קרקע, כלומר, למדנו מן הכתוב שהוא כקרקע. והנה כל ענין דרשה זו בפרטה נתבארה לפנינו לעיל ס"פ יתרו בפסוק מזבח אדמה תעשה לי עיי"ש וצרף לכאן.
היינו התמיד שנאמר בו רק פעם אחת בבקר את הכבש אחד תעשה בבקר (פ' פינחס), ואמנם בכל זאת אין הקטורת קודמת לכל מעשה התמיד אלא רק להעלאת האברים על המזבח, אבל השחיטה והזריקה קודם לקטורת משום דמעלה יתרה יש לדם שהוא עיקר המכפר כמש"כ בפ' אחרי כי הדם הוא בנפש יכפר.
דהשני גזרי עצים הם מכשירים לכל העבודות, ואע"פ דגם דישון המזבח מכשיר להקרבה, אך לולא העצים לא היה דשן. וענין השני גזרי עצים יתבאר אי"ה בריש פרשת צו.
וקיי"ל דמפסיק בקטורת, והיינו שמקודם מטיב חמשה נרות ומקטיר קטורות ואח"כ מטיב השנים הנותרים, ומה דמפסיק לאחר חמש דוקא יתבאר בסמוך, וזו דעת חכמים (יומא י"ד ב') דההפסק הוא בקטורת, אבל אבא שאול ס"ל דההפסק הוא בדם התמיד, וכך סדר אביי סדר המערכה כולה ע"פ דעתו דאבא שאול (בסוגיא כאן ל"ג א') ובכל פרט קיי"ל כותיה, רק בפרט זה דההפסק בדם התמיד לא קיי"ל כותיה אלא כחכמים דההפסק הוא בקטורת ודם התמיד קודם לכל הנרות, וכ"פ הרמב"ם רפ"ז מתמידין, ומהתימה על הפוסקים באו"ח סי' מ"ח שתקנו לומר סדר המערכה במקום קרבן וסדרו בכל פרט אליבא דאבא שאול ולא תקנו פרט זה אליבא דחכמים, ובמקום אחר הערנו עוד מה שצ"ע בסדורו של אביי בזה שסידר רק מערכה גדולה ומערכה של קטורת והשמיט מערכה שלישית שהיו עורכים כדי לקיים אש תמיד תוקד על המזבח כמבואר ביומא מ"ה ב' ואין המקום גורם להאריך בזה.
ר"ל דבקר של עלות השחר הוי תחומו של זריחת השמש, והיינו דאע"פ שעדיין לא נתודע השמש לבריות בכ"ז גם אור השחר קרוי בקר, ואשמעינן דאע"פ דלכל מילי לא הוי יום עד סוף זריחת השמש, אבל לגבי קדשים הרחיב הכתוב תחומו של בקר לפניו משיזרח האור בפאת מזרח קודם נץ החמה. ומטעם זה קיי"ל (יומא ל"ז ב') הקורא את שמע עם אנשי המשמר לא יצא, והיינו משום שלאנשי משמר במקדש הוי שיעור הבקר מוקדם, וע' ברש"י ותוס' ברכות י"ב א'.
ר"ל דשיעור הכתוב בהיטיבו וגו' כשמדשן את המנורה בכל בקר מן האפר שנתקבץ שם מן הדלקת הנרות, ולפי"ז ממילא מוכח דעביד הדלקה מאורתא, משום דאל"ה מה יש לו לתקן בבקר, ומבואר דחנוך המנורה הוי בין הערבים, וכיון דהמנורה נתחנכה בערב, בהכרח שקטורת נמי יהיה תחלתה בערב, דכתיב ובהעלות אהרן את הנרות יקטירנה. ומטעם זה קיי"ל דאם ע"פ איזה סיבה לא הקטירו קטורת בבקר יקטירו בכ"ז בין הערבים, ולא כמו בתמיד דאם לא הקריבו בבקר לא יקריבו גם בין הערבים, והסברא בזה משום דקטורת עיקר מצותה בין הערבים, שהרי מצות חינוך המזבח בקטורת הוא בערב, לכן אינה נחשבת לטפילה כנגד הקטורת של שחר לומר כיון דהעיקר בטל נתבטל גם הטפל, אלא דעיקר במקומו עומד, משא"כ בתמיד שעיקר מצותה היא בבקר כמבואר במנחות נ' א' [וע"ל כ"ט מ"א], לכן בביטול העיקר בטל גם הטפל ואם לא הקריבו בבקר לא יקריבו גם בין הערבים, ודו"ק.
דוקא להטבת שתי נרות כמבואר לעיל אות ו'.
ר"ל שלא תגמר הקטרת הקטורת עד הטבת הנרות אלא בשעת הטבה עדיין תהיה הקטורת נקטרת, וכהאי גונא דרשינן בסמוך בפסוק ח' בדרשה ובהעלת אהרן את הנרות יקטירנה, בעידן הדלקה תהא מקטר קטורת.
עיין משכ"ל אות ו'.
כלומר אין לך עבודת יום כשרה אחר הדלקתן, דדריש הכי, אותו מערב עד בקר ולא אחר מערב עד בקר, וא"כ הוי הדלקת הנרות העבודה היותר מאוחרת וגם אחר הקטורת.
ר"ל באמת קטורת קודמת לנרות, רק בעינן שבשעת הדלקת הנרות עדיין הקטורת נקטרת שלא תגמר הקטרתן עד הדלקת הנרות. וכהאי גונא דרשינן לעיל בפסוק ז' בדרשה בהיטיבו את הנרות.
נראה דלשון זרה משמע ליה כל שאינו של צבור, דכיון דרק הצבור רשאין להביא ולא יחיד הו"ל יחיד לענין זה כדין זר.
ר"ל יחיד הוא דאינו מביא קטורת נדבה, שהרי דין הוא שלא מצינו שיהא מביא חובתו כיוצא בה, שהרי קטורת חובה ליחיד לא מצינו, אבל צבור יביאוה נדבה, שהרי מביאין חובה כיוצא בה פעמים בכל יום.
ואע"פ דלפי זה תו לא צריך לדרשה לא תעלו ליחיד, אך הו"א דהאי ככל אשר צויתיך יעשו קאי על הסדר שנצטוה לצבור שלא ישנו ממנו, אבל אין ה"נ דיחיד רשאי להעלות, קמ"ל לא תעלו עליו קטורת זרה וכמש"כ.
ר"ל דם פר אחד ולא דם שני פרים, ולכן אם נשפך דם הפר קודם שנגמרו כל המתנות הרי זה מביא פר אחר ומזה בתחלה.
פירש"י אם באת לשאת את ראשם בהגבהה קח מהם כופר לצדקה, עכ"ל, ונראה דסמך על ענין הפסוק במשלי י"ד צדקה תרומם גוי. ומה שסמך זה על לשון כי תשא ולא אמר פשוט בצדקה, נראה דדריש ע"ד רמז ואסמכתא כי תשא מלשון התנשאות כמו רם ונשא וכדמפרש, או דהכונה במה שנאמר בפרשת כי תשא.
עיין מש"כ בפ' משפטים בפסוק אם כופר יושת עליו ונתן פדיון נפשו, והיינו למי שחייב מיתה בידי שמים וכמש"כ בפ' הנ"ל וגם בעליו יומת אם כופר יושת עליו ונו', ועיי"ש לפנינו.
לא ידעתי למה צריך לדרשה זו, אחרי דהנשים בכלל לא התפקדו, וכל עיקר חיוב השקלים היה כדי לידע מספר הנפשות וא"כ מהיכי תיתא תתחייבנה הנשים. ואולי הכונה דאשמעינן דגם בנדבה אין מקבלין מהן בעת תרומת צדקה זו, משום הא גופא שלא לבלבל מספר נפשות הזכרים, ועיין משכ"ל אות ו'. וגם י"ל דאשמעינן לפי הדרשה שבסמוך פ' י"ד כל העובר על הפקודים, כל דעבר בימא יתן, והו"א כיון דגם הנשים עברו תתנה גם הן, קמ"ל.
מיני מטבעות שהיו בימי משה והם שלשה בדינר וששה במחצית השקל, וכונת שניהם על מעשה העגל, שהיה בשש שעות ביום או בכחצות היום, וכמו שדרשו על הפסוק שבענין וירא העם כי בושש משה באו שש ולא בא, יעו"ש לפנינו, ואע"פ דמעשה העגל היה אחר צווי זה דשקלים, צ"ל דמשום שראה הקב"ה בעתידות קלקלתם צוה עתה דבר על תקונם.
ר"ל שלשה דנרים ושליש.
עיין מש"כ בערך שיעור המטבעות לעיל בפ' משפטים בפסוק כי יתן איש אל רעהו כסף או כלים, ועוד נבאר מזה אי"ה בפ' בחקתי בפסוק כערכך יקום (כ"ז ט"ז) ובפ' קרח בפסוק עשרים גרה השקל, יעו"ש.
בפסוק זה – תרומה לה', בפסוק הבא יתן תרומת ה' ובפסוק ט"ו לתת את תרומת ה'.
כדכתיב ולקחת את כסף הכפורים ונתת אותו על עבודת אהל מועד והן השקלים שנעשו מהן אדני המשכן כדכתיב בפ' פקודי וכסף פקודי העדה וגו' ויהי מאת ככר הכסף לצקת את אדני הקודש.
עיין מש"כ בר"פ תרומה.
טעם הדבר דמדייק דהו"ל לכתוב ועשית כיור וכנו נחושת, ומדכתב שתי פעמים נחשת אצל כיור ואצל כנו, בא להורות דלא לכל ענינים הוקש הכן להכיור אלא רק לזה דשניהם של נחושת אבל לא דמותר לקדש ידים גם מהכן. ונראה דר' יהודה לטעמיה דס"ל בעלמא דברים ככתבן, כלומר שאין ליתן את האמור של זה בזה ושל זה בזה, כמו בפסחים כ"א ב' לענין לגר אשר בשעריך תתננה יעו"ש, וגם הכא אחרי דפרט הכתוב לענין מה הוקש הכן להכיור לענין שנעשה מנחושת, ש"מ דרק לענין זה ולא לעוד ענין, והיינו לענין רחיצה, וכהאי גונא כתבנו לעיל בפ' תצוה בפסוק ועשית חושן משפט.
ר"ל אע"פ דבפסוק הסמוך מרבינן מן ירחצו דאם רחץ מכלי שרת ג"כ עלתה לו טבילה ולא בעינן דוקא מכיור, אבל כלי חול פסולה.
ר"ל בבת אחת. ופירש"י דמדכתיב ירחצו בעינן שירחצם כאחד. ונראה דהוכרח לפרש דילפינן מדיוק יתור הלשון ירחצו משום דבעלמא אמרינן דהיכי דכתיב את ואת באו להקדים ולהאחיר, כמו בחגיגה י"ב ב' על הפסוק בראשית ברא אלהים את השמים ואת הארץ, דפריך את ואת ל"ל להקדים שמים לארץ, ר"ל שהשמים נבראו תחלה, וא"כ לולא הדיוק דירחצו הו"א כאן להקדים רחיצה דידים לרחיצה דרגלים.
דהאי ירחצו מיותר הוא, דהא קאי על ענין רחיצה דלעיל, והיל"ל בבואם אל אהל מועד ולא ימותו, ובא לרבות שאם רחצו שלא מן הכיור רק משאר כלי שרת ג"כ עולה להם רחיצה.
וע"ע בסמוך פ' כ"א דגם עבודתו מחוללת.
בסוגיא כאן פליגי רבנן ור' מאיר בענין הקידושין של כה"ג ביוהכ"פ שמקדש בין פשיטה ללבישה, היינו בין בגדי זהב לבגדי לבן שהוא משנה בין חמש עבודות היום, וצריך לכל חילוף בגדים טבילה אחת ושני קידושין כפי שיתבאר אי"ה ר"פ אחרי, וס"ל לרבנן דמקדש ידיו ורגליו ואח"כ פושט, ור"מ ס"ל דפושט ואח"כ מקדש, ועל זה אמר ראב"י דבקידוש שני והוא הקידוש שסמוך לעבודה מקדש כשהוא לבוש וכדמפרש משום דאל"ה הרי חסר לבישה וגישה אחר קידוש.
כשהאיר היום ואע"פ שלא ישן.
וגישה דשחרית גישה אחריתא היא שהרי יש כאן מערכה חדשה. ועיין באו"ח סי' ד' סי"ג אם נעור כל הלילה יש להסתפק אם צריך לטול ידיו שחרית או לא, וביאר שם בב"י טעם הספק אם רוח רעה שורה רק מחמת שינה או מחמת לילה, ותמיהני שלא הביאו ראיה מדרשה שלפנינו דלילה אינו גורם, משום דאל"ה לא הוה ליה לרבי לומר משום גזירת הכתוב בגשתם תיפק ליה דרוח רעה שורה על ידיו, ולא יתכן שיהיה רשאי להקריב בעוד שרוח טומאה שוררת על ידיו, וגם דעת ראב"ש בגמרא דא"צ רחיצה [ולא קיי"ל כן], ואם היה הלילה גורמת רוח טומאה לא היה ס"ל כן.
כדכתיב בפ' עקב לעמוד לפני ה' לשרתו.
ר"ל כיון דצריך לקדש בגשתו אל המזבח. א"כ למה נאמר תו להקטיר אשה לה', פשיטא דבעי קידוש דהא גישת מזבח היא.
כגון הקטרת אימורין דלא מעכבא אימא לא תבעי קידוש.
והתם ילפינן מדכתיב והיתה להם כהונה לחקת עולם, בזמן שבגדיהם עליהם כהונתם עליהם אין בגדיהם עליהם אין כהונתם עליהם והוו כזרים וזר שעבד עבודתו פסולה.
בחמש עבודות של יוהכ"פ שמבואר בפ' אחרי ובמס' יומא ל"ב א' שהוא משנה מבגדי זהב לבגדי לבן ולהיפך, וצריך לכל חילוף טבילה אחת ושני קידושין.
ר"ל דבר המעכב בכהנים הדיוטים דהיינו קידוש שבשעת כניסה שנוהג בכל הכהנים מעכב באהרן דהא כתיב בהו חקה, אבל קידוש שבין בגד לבגד דלא שייך בכהנים הדיוטים דאין נוהג בהו חילוף בגדים וממילא אינו מעכב, לכן אינו מעכב גם בכהנים גדולים, ולשון דבר המעכב ושאינו מעכב לענ"ד אינו מכוון ממש, דכיון שאינו נוהג בהם לא שייך עכובא, ויותר היה נכון לגרוס דבר הנוהג בזרעו מעכב בו ודבר שאינו נוהג בזרעו אינו מעכב בו, ודו"ק.
דהכי אמר קרא מחציתו חמשים ומאתים וכולו חמש מאות, ומה דנקט השיעור במחציתו בא ללמד שלא יהיו שוקלין אותו ביחד אלא לחצאין כדי שיהיו שם שתי הכרעות, משום דבכל משקל אי אפשר שיהיה המשקל שוה בצמצום ממש וכששוקלין אותו לחצאין יש הכרע בשניהם, אבל אין הפירוש דמחציתו מוסב על שיעור קנמן בשם לגבי שיעור מר דרור, והיינו דקנמן בשם יהיה מחצה משיעור מר דרור שהוא חמש מאות, דא"כ מחציתו מיותר, דהול"ל וקנמן בשם חמשים ומאתים.
ופריך בגמרא וכי תנא מנינא קמ"ל, ומפרש תנא הא קשיא ליה, אימא קנה בשם כקנמן בשם מה קנמן בשם מחציתו חמשים ומאתים אף קנה בשם מחציתו חמשים ומאתים דהוי להו שני אלפים, ר"ל דהו"א דמחציתו קאי על שניהם על קנמן בשם ועל קנה בשם קמ"ל. ומפרש עוד ואימא ה"נ, א"כ נכתוב קרא קנמן בשם וקנה בשם מחצה ומחצה חמשים ומאתים. ועיין בירושלמי שקלים פ"ו ה"א דלא ס"ל כגמרא דידן בדרשה זו אלא דקנמן בשם וקנה בשם שניהם היו כל אחד שיעורם חמשים ומאתים ובס"ה היו הסממנים אלף ות"ק, אבל קיי"ל כבבלי.
רמז וסימן בעלמא הוא לדבר ידוע בקבלה, ומה דנ"מ בזה יתבאר אי"ה לפנינו בפ' פינחס בפסוק ונסכיהם חצי ההין.
ר"ל שמכיון שבאו להכלי שרת דבר הראוי להם כגון דבר היבש לכלי יבש ודבר הלח לכלי הלח שוב אין נעשין חולין. ועיין לעיל בפ' תצוה בפסוק כל הנוגע במזבח יקדש.
אסמכתא וסימן הוא לדבר הידוע, ואינו מבואר מניין לו מלשון לדרתיכם דקיים גם לע"ל, ונראה דחסר כאן המשך דרשה זו, וצ"ל כמו שהוא במ"ר ויקרא פ' ב' כל מקום שנאמר לי אינו זז לעולם, לא בעוה"ז ולא בעוה"ב, וכן שמן משחת קודש יהיה זה לי, עיי"ש שהביאו עוד כמה ענינים בלשון זו. וגם י"ל דמדייק משום ד"זה" משמע העשוי עתה וכתיב לדרותיכם.
ענין גניזת הארון מבואר בסוטה ט' א'. וטעם הגז"ש מצנצנת, דבצנצנת המן כתיב (פ' בשלח) והנח אותו לפני ה' למשמרת לדרותיכם, וגם כאן כתיב יהיה זה לי לדרתיכם. מה צנצנת המן נגנז יחד עם הארון אף שמן המשחה נגנז, ודבר זה ידוע היה לחז"ל בקבלה ואסמכוה אקרא לסימן וזכרון כמש"כ כ"פ בחבורנו.
פירש"י לא ייסך כתיב בשני יודי"ן, שדי חדא לתוך התיבה וקרי לא יסיך, דמשמע מי שמצווה שלא יסיך לא לעצמו ולא לאחרים מצווה אחר עליו שלא לסוכו ועובד כוכבים לאו בר מצוה הוא, עכ"ל, ויש להעיר במש"כ הוא עצמו בב"מ נ"ד ב' דלא אשכחן גורעין ומוסיפין באמצע התיבה, וצ"ל בכונתו דלא אשכחן ע"פ רוב, אבל בודאי יש מקומות שגורעין ומוסיפין גם באמצע התיבה. וראיה מכרחת לזה, שכן מצינו מפורש בבכורות מ"ד ב' בדרשה מרוח אשך שפירושו מראיו חשוכין, ומפרש בגמרא גורעין ח' מן מרוח ושדינן אאשך, ואל"ף מן אשך שדינן אמרוח וקרינן מראו חשך. ובסנהדרין ד' ב' הביאו תוס' מירושלמי מחלוקת חכמים אם גורעין ומוסיפין גם באמצע תיבה, ותימא שלא הביאו מסוגיא שלפנינו.
פיטום בארמית הוא רקיחה בעברית וכן הוא בתרגום ירושלמי על מעשה רוקח.
ואמנם א"א לומר דנקיש גם קטורת לשמן המשחה, מה שמן כי מפטם לחציין פטור, כבדרשה הבאה, כך קטורת, ובאמת בקטורת חייבין גם בעשיה לחציין כמבואר לקמן בפסוק ל"ז, יען דבשניהם יש דרשות מיוחדות המורות פטור בזה וחיוב בזה, כפי שיבא להלן בפרשה.
ענין הפטימה לחציין הוא שהכינו וערכו בחצי משקל הסממנים ובחצי מדת השמן המבואר בתורה. וטעם הפטור הוא מפני שחצי שיעור אינו ראוי לתעודתו, ולא כמו קטורת שפטמו לחצאין דחייב משום דקטורת ראויה להקריב גם מחצה, כפי שיתבאר בסמוך פסוק ל"ז.
בתוך העזרה ומשל הקדש ובתוך כלי של קודש. וטעם דרשה זו נבאר לקמן בפסוק ל"ז אות נ"ה יעו"ש וצרף לכאן.
ובעלמא שיעור נתינה כזית דילפינן מפסוק ונתן לכהן את הקודש (פ' בחקתי) דכתיב גביה ואיש כי יאכל קודש וסתם אכילה בכזית.
בגמרא לא בא מפורש דין זה סמוך על פסוק זה, אך מרש"י ומרמב"ם פ"א ה"ה מכלהמ"ק נראה שהיתה לפניהם הגירסא בגמרא שנאמר ואשר יתן ממנו – מאותו של משה.
איירי לאחר שנמשחו משיחת מצוה, והו"א דכיון שאין צריכים עוד למשיחה הוו כזרים, קמ"ל דזר נקרא שהוא זר מתחלתו ועד סופו, ועיין משכ"ל אות ל"ח.
שאם עשה שניהם בשוגג בהעלם אחת חייב שני חטאות, והרבותא בזה דלא נילף מכרת שאין בה אלא אחת כבסמוך, אלא חייב בשני לאוין.
ובירושלמי שבת פ"ז ה"ב ובכ"מ איתא הלשון בענין זה כל מקום שאתה מוצא ב' לאוין וכרת אחת – לאוין מחלקין את הכרת. ויש לפרש הכונה, דלא נימא דאינו חייב כרת אלא אם עשה שניהם משום דעונש כרת מוסב על שניהם, אלא דחייב על כל אחת כיון דבלאוין הם מחולקים, ועיין בבבלי מכות י"ד ב'.
פירש"י לשון כביכול, לפי שקשה לומר שהקב"ה קץ בשל ישראל, לכן אמר כביכול, שפירושו על כרחינו אנו צריכין לומר כן, וכן כל כביכול שבש"ס, עכ"ל, ודעת ר' יאשיה צריך באור, דאיך ס"ד שכל מעשה הקטורת יהיו משל משה, והלא בר"פ תרומה כתוב מפורש שצוה ה' ליקח מישראל בשמים לקטורת. ולאולי י"ל דהצווי ליקח מישראל היה לדורות ועל אותו הפעם רצה הקב"ה משל משה, ובזה ניחא מה שלא מביא הפסוק קח לך דכתיב לעיל בשמן המשחה דהוא מוקדם לקח לך דהקטורת – יען דבר"פ תרומה איתא מפורש שצוה הקב"ה ליקח מישראל בשמים לשמן המשחה, וא"כ א"א לומר קח לך משלך. ואין לומר כמש"כ לענין קטורת דהציוי ליקח מישראל היה לדורות ובאותו הפעם רצה הקב"ה שיקח משה משלו, משום דשמן המשחה לא נעשה רק פעם אחת בימי משה והיה קיים לדורות כדאיתא בכריתות ה' ב' [וע"ל בפ' ל"א]. ושוב ראיתי שהעיר מזה בהגהות הרש"ש.
מה שאמר סמים תרי הוא משום דמעוט רבים שנים, כנודע, ומפרש בגמרא דאין לומר סמים בתראי תרי כסמים קדמאי, משום דא"כ נכתוב רחמנא סמים סמים בהדדי וסוף נכתוב שחלת וחלבנה, ע"כ. ולא ידעתי אם הוא מדרך הלשון לכתוב סמים סמים בהדדי, ואולי יש כאן חלוף המלות וצ"ל א"כ נכתוב רחמנא סמים נטף ושחלת וחלבנה ולבונה זכה וסמים, ור"ל דלא הו"ל להפסיק בסמים בין נטף ושחלת וחלבנה ובין לבונה זכה, והשתא דמפסיק בא לאורויי דסמים בתרא כולל המספר שלפניו והיינו סמים הראשון תרי, נטף ושחלת וחלבנה תלתא הרי חמשה, ולפי"ז סמים בתראי חמשה, ודו"ק, [ועי' סנהדרין כ"א א'].
ר"ל שישקול כל בשם ובשם כנגד משקל הברזל ולא ישקול זה כנגד זה, והיינו שישקול מר דרור ואח"כ ישקול קדה כנגד המשקל מר דרור, ובכהאי גונא אסור.
שמתמר ועולה כמקל ולא שמפציל לכאן ולכאן.
ר"ל כל שתעשה – כל הראוי להקרבה, וחצי שיעור ג"כ ראוי להקרבה, להיות פרס אחד לשחרית או לבין הערבים, כדמפרש, ושיעור חצי שיעור הוא קפ"ד מנים, דשיעור שלם הוא שס"ח מנים, כנודע.
נראה טעם הדבר ע"פ המבואר בבבלי כריתות ה' ב' באיסור סיכת שמן המשחה על בשר אדם שאם סך על בשר עובד כוכבים פטור, משום דכיון דאינו בסך אינו בבל ייסך [עיין לעיל פ' ל"ב], וה"נ כיון דאינו במצות קטורת אינו באיסור לא תעשו כמתכנתה. ונ"מ בזה שאם עשאה עובד כוכבים מותר לישראל להריח בה. ונראה דהלשון אבל אחרים עושין לכם לאו דוקא הוא, דבודאי אין סברא שיהיה רשאי ישראל לצוות לעובד כוכבים לעשות קטורת כמתכנתה להריח בה, דיש בזה זלזול ובזיון קדשים, אלא הכונה שאם עשאה עובד כוכבים במקרה אין בה כל קדושה וממילא מותר ישראל להריח בה.
טעם הדבר משום דעיקר האיסור הוא תכלית הדבר שעושין בה להריח להנאתו והוי כמו חלול קדשים, משא"כ המוסרה לצבור הוא כבוד קדשים שמתכבד להוציא מעותיו לצרכי צבור בעבודת קודש.
פירש"י ראה משמע הבן בלבך תן עיניך בדבר, עכ"ל, ולפי זה אין מבואר מאין מוכרח שגם מכריז הוא, ולולא דבריו י"ל דמדייק מלשון קראתי, והוא ע"ד הכתוב (פ' וירא) ויקרא בשם ה' [ע"פ דרשת חז"ל שם], ויקראו לפניו אברך, וקראתם דרור, קרא בגרון אל תחשך, וכדומה שפירושם קריאה בפרסום והיינו הכרזה, וכן נראה ממה דחשיב בין שאר דברים שהקב"ה מכריז, רעב ושובע, ומביא לראיה על רעב דכתיב כי קרא ה' לרעב, ועל שובע דכתיב וקראתי אל הדגן, הרי דלשון קריאה דריש מענין הכרזה, וזה כמש"כ.
שכן מבואר בפרשה זו בפסוק ז' את אהל מועד ואת הארון ואת כל כלי האהל.
כמו שסדורים בפ' תרומה, ועיין בסמוך.
לא נתבאר בכלל למה שינה כאן משה מסדור זה שצוהו ה' כאן. ויתכן דכיון שפעם אחת צוה ה' אותו על הארון מקודם ואח"כ כלים ומשכן, ופעם סידר משכן קודם, לא הוי ידע משה להכריע איזה סדר קדים, והיה דן ע"פ הסברא דכיון דעיקר תכלית המשכן היתה להשראת השכינה ועיקר מקום השראת השכינה היתה על הארון כדכתיב ונועדתי לך שם וכו', וא"כ סבר שהעיקר הוא הקדמת הארון וכמו שמסודר בפ' תרומה, ובצלאל חשב שעיקר כסדר שבפרשה זו משכן ארון וכלים, וכדמפרש כלים שאני עושה להיכן אכניסם והודה לו משה על זה, משום דבאמת אין מן הכבוד שיבנו ארון ויעמוד בחוץ, כמבואר.
נראה דר"ל לא פחות מי"ג שנים, משום דבפחות מזה אינו נקרא איש [עיין נזיר כ"ט ב' ולפנינו בפ' וישלח בפסוק ויקחו איש חרבו].
ר"ל אף אם הולידו לשבע חדשים אי אפשר בפחות משמונה חדשים, ז' להריון וחודש לימי נדה וטהרה, והרי שתי שנים לתולדת בצלאל שהוא דור שלישי, והרי מבואר שהולידו לשמונה שנים. ונ"מ בזה לענין הנבעלת לקטן בן שמונה שנים בזנות נפסלת לכהונה משום זונה, וכן נ"מ לענין יבם בן שמונה שנים שבא על יבמתו קנאה וצריכה ממנו גט, ועוד איזה נ"מ, אך לא קיי"ל כן, אלא דלא ילפינן מדורות הראשונים לענין זה, ופחות מבן תשע שנים ויום אחד אין ביאתו ביאה, וע' באהע"ז סי' ו' וסי' קס"ז.
צ"ע איך נתן בו החכמה הראשונה, ונראה הכונה למי שיש בו חכמה למי שיש בו הכשרונות המסוגלות לקנין החכמה. ובזה ניחא בברכות מ' א' מדת בשר ודם כלי ריקן מחזיק כלי מלא אינו מחזיק, אבל מדת הקב"ה אינו כן אלא מלא מחזיק ריקן אינו מחזיק שנאמר אם שמע תשמע, יעו"ש. ואם נפרש מאמר זה כפשוטו קשה למה אינו מביא מכאן, משא"כ לפי פורושנו אין ענין מאמר זה להאגדה בברכות.
רומז למ"ש בגמרא כאן שמעשה המנורה היה קשה למשה מפני רבוי פרטיה בכפתורים וקנים ופרחים, והוריד לו הקב"ה מנורה של אש מן השמים וראה דמותה וצביונה ועשה כתכונתה, עיי"ש דיליף זה מקרא [ע"ל בפ' תרומה כ"ה מ'], וזהו שאמר שירדו מעשיה ממקום טהרה כלומר מן השמים. וטעם הדיוק מלשון המנורה הטהורה הוא מפני שלא מצינו התואר טהור בשאר כלים רק במנורה [זולת בשולחן כתיב כזה בס"פ אמור ויש שם דרשה ע"ז].
עיין משכ"ל בפ' תצוה (ל' ט') בפסוק לא תעלו עליו קטורת זרה, נתבארה דרשה זו.
יתכן בטעם הדרשה ע"פ מש"כ רש"י בפסוק זה ואתה דבר אע"פ שהפקדתיך לצוותם על מלאכת המשכן אל יקל בעיניך לדחות את השבת מפני אותה מלאכה, עכ"ל. ומענין זה הוי כונת הדרשה שלפנינו שלא יאמר משה הואיל והוא טרוד במצות מלאכת המשכן ימסור הצואה בדבר שמירת השבת לאחר, על זה אמר הקב"ה ואתה דבר לא ע"י מתורגמן ולא ע"י שליח.
טעם הדרשה והלמוד, דמפרש דרק מפני מלאכת המשכן אין שבת נדחית, אבל נדחית היא מפני פקוח נפש, וזו היא כונת רש"י בפ' זו שכתב דאך בא למעט שלא יעשו מלאכת המשכן בשבת, ור"ל רק מלאכת המשכן לא יעשו אבל מלאכת פקוח נפש יעשו, אבל אין לפרש דכונת רש"י ללמוד מפסוק זה עיקר הדין דלא יעשו מלאכת המשכן בשבת, יען דכפי המבואר ביבמות ו' א' דענין זה ילפינן מפ' דקדושים את שבתותי תשמרו ומקדשי תיראו, ומבואר שם דאי אפשר ללמוד זה מפסוק אחר, יעוי"ש ודו"ק.
ובבבלי יומא פ"ה ב' אמרו דמפסוק זה אפשר ללמוד רק על ודאי פקו"נ ולא על ספק, וצ"ע שלא העירו שבירושלמי ילפינן מפורש על ספק ואולי משמעות דורשין איכא בינייהו.
ר"ל אם שכח שהיום שבת חייב חטאת על כל שבת ושבת, ואע"פ שלא נודע לו בנתיים והו"ל הכל בהעלם אחד, אפ"ה אמרינן דימים שבנתיים הוויין ידיעה לחלק, משום דא"א שלא שמע בינתיים שאותו היום שבת היה, אלא דלא רמי אנפשיה למדכר, ולכן כל שבת ושבת הו"ל כשגגה בפני עצמו, ומסמיך ענין זה על לשונות הפסוקים שמביא בזה, ודריש את שבתתי תשמרו שמירה אחת לשבתות הרבה, ומסתברא דכי כתיב שמירה אחת לשבתות הרבה כהאי גונא כתיב דכולא חדא שגגה היא, ויש בגמרא עוד אוקימתא בלשונות הכתובים האלה, והעתקנו את זו מפני שהיא פשוטה ביותר.
השבות נקרא דבר כזה שאינו אסור מצד עצמו רק מחמת שענינו דומה למלאכה גמורה וחיישינן שע"י מלאכה זו המותרת יתרגל לעשות מלאכה גמורה הדומה לה בענינה, וזה מרומז בלשון תשמרו, שענין השמירה מורה על גדר וסייג כמ"ש ביבמות כ"א ב' על הפסוק ושמרתם את משמרתי עשו משמרת למשמרתי, וכבר נתבאר מענין איסור השבותים בשבת לפנינו לעיל בפ' משפעים בפסוק אשר אמרתי אלכם תשמרו (כ"ג י"ג) עיי"ש וצרף לכאן.
נ"מ בזה לענין פטור תפילין בשבת דכתיב בתפילין והיה לך לאות על ידך ודרשינן ימים שצריכין אות, יצאה שבת שהיא עצמה אות, וכן יו"ט נקרא אות, משום דגם יו"ט נקרא שבת וכדכתיב וספרתם לכם ממחרת השבת והיינו ממחרת יו"ט כמבואר במנחות ס"ה ב', וכמ"ש בשבועות ט"ו ב' שאין בנין ביהמ"ק דוחה יו"ט מדכתיב את שבתתי תשמרו ומקדשי תראו, וכן דרשו במכילתא פ' בשלח ששת ימים תלקטוהו וביום השביעי שבת לא יהיה בו, אין לי אלא שבת יו"ט מניין ת"ל שבת, דכולל גם יו"ט. וטעם הדבר פשוט משום דכיון דשם שבת מציין יום השביתה וההפסק מעבודה ממילא גם יו"ט בכלל, והנה בכלל ענין פטור תפילין בשבת ויו"ט, וכן בחוה"מ בארנו במקומו בפ' בא בפסוק והיה לך לאות על ידך, יעו"ש.
ר"ל שאין הפקחים והגדולים חייבים על מלאכת אלו בשבת, ואמנם זה הוא רק אם אין עושין המלאכה על דעת הגדולים וכמש"כ בפ' יתרו יעו"ש.
מדייק יתור הלשון לדעת, ופשוט דדוקא במתנה שנותן לו באהבה, אבל בנותן צדקה שהמקבל מתבייש מצוה ליתן בהסתר פנים. ובטעם הידיעה פירש"י דהוא דרך כבוד דשמא יתבייש לקבלה וגם מתוך כך יהא אוהבו, ולכן במילתא דעבידא לאגלויי א"צ להודיעו, וע"ע לקמן בס"פ זו בפסוק ומשה לא ידע כי קרן עור פניו. ובגמרא כאן מסיים עוד בזה מכאן א"ר שמעון בן גמליאל הנותן פת לתינוק צריך להודיע לאמו, וכ"ה בביצה ט"ז א', וצ"ע כי במ"ר ס"פ חקת איתא מאמר זה בשם משל הדיוט, והמפרשים לא העירו בשנוי לשונות אלו והוא נוגע לדינא כי אם משל הדיוט הוא בודאי אין אנו נזקקין לנהוג כן, משא"כ אם הוא מאמר חז"ל, וצ"ע.
רומז למ"ש באגדות דלעתיד לבא יהיה יום שכולו שבת, ועל זה אמר כי כשישמרו ישראל את השבת בעוה"ז יכינו עצמם להתקדש בקדושת היום שכולו שבת.
וניחא בזה מה שקשה לכאורה בסוגיא דריש תמורה דפריך הגמרא על רבא שם דס"ל כל מילתא דאמר רחמנא לא תעביד אי עביד לא מהני, ופריך מכמה וכמה מקומות בגמרא שמצינו ההפך, ולמה לא פריך ממשנה דחולין י"ד א' השוחט בשבת וביוהכ"פ שחיטתו כשרה וכן מהמעשר בשבת וכדומה מעניני שבת. אך לפי הדרשה שבכאן דבשבת מיעטה התורה בפירוש היא קודש ואין מעשיה קודש, א"כ בפירוש התירה התורה מה שנעשה בשבת באיסור, וא"כ אין זה בכלל אי עביד לא מהני.
ר"ל ואין חייכם מסורין לה. ויתכן דמדייק ודריש הלשון לכם, דבעלמא מצינו שקדושת שבת מתיחסת לה' כמו שבת לה', וכן את שבתתי תשמרו.
גם בכאן כנראה דריש הלשון לכם כמש"כ בדרשה הקודמת דבעלמא מתיחסת קדושת שבת לה', ודריש שעם שביתת השבת ניכרת היהדות, שבזה נראה הבדלם משאר האומות. ועיין מש"כ בסמוך בפסוק (ט"ז) לעשות את השבת, ויהיה לפי"ז באור הלשון כי קודש היא מלשון פרישה והבדלה וכמו אשר קדשנו במצותיו שענינו שהפרישנו והבדילנו במצות משאר העמים.
מענין שבועה מלשון אז תנקה מאלתי. וטעם הקריאה הזאת י"ל משום דמשונה לשון זה משאר לשונות המורים לכונה זו באותה פרשה, דבכולהו כתיבי ואם עד אלה וכאן כתיב ואם באלה, יעו"ש.
עיין באבות פ"ה מ"ה דחשיב כל הדברים שבגללם באה חיה רעה ולא נקט חלול שבת, וצ"ע שנשמט ע"פ האגדה שלפנינו. ואולי י"ל משום דכנגד אגדה זו מצינו באגדה אחרת (שבת קי"ח ב') במקום שחלול שבת מצויה שם הדליקה מצויה, משמע דרק עונש זה ולא זולתו, ולכן לא פסיקא לה להמשנה ענין האגדה שלפנינו, וצ"ע. וע"ע מש"כ בענין אגדה זו בפ' בחקתי.
שאם עשה בשוגג הרבה מלאכות בשבת חייב חטאת מיוחד על כל מלאכה ומלאכה ולא אמרינן שחייב רק אחת על חיוב שבת בכלל.
ר"ל לאפושי קרבנות דהיינו הוצאה בממון, והתוס' הקשו ל"ל לומר אם אינו ענין למזיד וכו', תיפק ליה דכיון דמרבינן מלשון מות יומת מיתות הרבה, א"כ על כרחיך א"א לומר דקאי על מזיד, דאטו בתרי קטלי קטלית ליה, ותרצו דהו"א דברה תורה כלשון בני אדם, עכ"ל. והנה אתיין במחלוקת אם דברה תורה כלשון בנ"א או לא, אבל לדעתי אפשר לומר ע"פ מ"ד בסנהדרין מ"ה ב' ובכ"מ דמלשון מות יומת מרבינן אם אי אתה יכול להמיתו במיתה שחייב בה צריך להמיתו בכל מיתה שימות בה, וא"כ גם הכא הו"א דבא רבוי זה לכונה זו, ודו"ק.
כונת הקושיא, דשני הפסוקים האלה סותרים זה את זה, דכיון דאסור לחלל שבת א"כ איך מותר להקריב קרבנות בשבת, ומפרש דבשעה שאמר הקב"ה מחלליה מות יומת הוציא מן הכלל ענין קרבנות, והיינו שבדבור אחד נאמרו. וכהאי גונא חשיב בירושלמי הרבה ענינים כמו אלה, כמו לא תלבש שעטנז צמר ופשתים עם גדילים תעשה לך, ערות אשת אחיך לא תגלה עם יבמה יבא עליה, דלפי הפשט סותרין זה את זה, ולכן נאמרו בדבור אחד, וע"ע מש"כ בר"פ ויקהל מענין זה.
לאפוקי אם ארג חוט אחת שחרית וחוט אחת ערבית והיתה ידיעה בינתיים אינו חייב סקילה, דפחות משני חוטין כאחד אינה אריגה ואינה נקראת מלאכה.
ר"ל אפילו שלא בעדים ושלא בהתראה. ונראה הסברא בזה, דצריך להשמיענו זה, משום דהו"א דכיון דכתיב בשבת לשון חלול וסתם חלול הוי בפרהסיא, כמו דקידוש הוי בפרהסיא כדדרשינן בפ' אמור ונקדשתי בתוך בני ישראל אין קידוש בפחות מעשרה, קמ"ל, אלא דבזה חלוק המחלל בפרהסיא ממחלל בצנעא, שהמחלל בפרהסיא בעדים והתראה חייב סקילה בב"ד, והמחלל בצנעא בינו לבין עצמו חייב כרת לשמים, וע"ע בסמוך אות ל"ג.
דמשמעות נפש שעושה ברצון רוחני ופנימי, והיינו במזיד.
קאי על הדרשה דלעיל דחיוב מיתה בב"ד בא על המחלל שבת בפרהסיא, בעדים ובהתראה, וחיוב כרת בא על המחלל בצנעא בלא עדים והתראה בינו לבין עצמו [ע"ל אות ל"א], ועל זה אומר כאן דאע"פ שהמחלל בפרהסיא מחויבים הב"ד לענשו ואם לאו הם עצמם בעונש, אבל היכי שהחיוב הוא כרת שהוא אם בצנעא, אין ב"ד וכל ישראל נענשים על העדר עונשו. ואע"פ דמשנה שאינה צריכה היא, דמהיכי תיתא שיענשו, כיון דהחלול היה בצנעא ולא נודע להם הדבר כלל, י"ל דאיירי שבאמת הב"ד יודעים מזה, רק שהידיעה אינה ע"פ חקי התורה, כגון שיודעים ע"פ עד אחד או ע"פ נשים וקטנים ופסולי עדות או שלא בהתראה אין עליהם החיוב לעונשו, וכמ"ש בסנהדרין ל"ז ב' שאמר שמעון בן שטח לאחד שראהו הורג את הנפש, רשע מי הרגו לזה וכו', אבל מה אעשה שאין דמך מסור בידי שהרי אמרה תורה ע"פ שנים עדים יומת המת, היודע מחשבות הוא יפרע וכו'.
קדושת המועדים תלויה בעבור השנה ע"י ב"ד כדכתיב בפ' אמור אלה מועדי ה' אשר תקראו אתם מקראי קודש. ודרשינן אשר תקראו אַתם, בנכח לב"ד, וקמ"ל דשבת לעולם קיימת, כלומר קביעותה לעולם ע"פ חשבון אחד, יום השביעי בשבוע, כפי שקבע הקב"ה בתחלת בריאתה, ואינה מסירה לב"ד להקדימה ולהאחירה. וע' מש"כ הנוגע לדרשה זו בפ' אמור ס"פ מועדים (כ"ג מ"ד).
לכאורה משמע מדרשה זו דדוקא היכי שע"י חלול שבת זו יוכל לשמור שבתות הרבה, והיינו אם ברור הדבר שע"י חלול זה יקום מחליו, אבל באמת לא קיי"ל כן, אלא אפילו לחיי שעה מחללינן, וצ"ע. וראיתי בשם המאירי טעם הדבר שמחללין שבת בשביל חיי שעה, שמא יהרהר בתשובה באותה שעה ויתקן כל מה שחטא בחייו, עכ"ל, ואפשר לומר דבא להסביר בזה כדי שיתקיים הדין מחלול שבת בשביל חיי שעה אפילו לדרשת ר' שמעון בן ענסיא שלפנינו, שלא יקשה האיך מחללין שבת בשביל חיי שעה אחרי דלא שייך בו הסברא כדי שישמור שבתות הרבה, ולזה מפרש שמא יהרהר בתשובה, וע"י תשובה זו יתקן הרבה שבתות שחלל אותם, והוי זה מעין שמירת שבתות, כי מה לי תקון השבתות הבאות או החולפות, אחרי כי עכ"פ מתקן הוא, ודו"ק.
אף הוא מדייק כמו הדורש הקודם את הלשון לעשות את השבת דהול"ל ושמרו בנ"י את השבת, ועם זה י"ל דמדייק שהלשון ברית עולם היה צריך להיות מוסב על הפ' שאחריו ביני ובין בנ"י, ולכן דריש דמרמז כאן שאע"פ שצוה כאן על חלול שבת בכ"ז יוצא מן הכלל מצות מילה שעליה מותר וגם מצוה לחלל שבת [וכמו שדרש לעיל רמז כאן לדחות שבת בפקו"נ], ודריש לעשות בו ברית עולם שהוא המילה, שנקראת ברית עולם, כנודע בפ' לך.
י"ל דסמך אסיפא דקרא אות היא לעולם וכתיב לעלם חסר, ובקדושין ע"א א' דרשו כה"ג על הפסוק דפ' שמות זה שמי לעלם, ודרשו שם לעלם כתיב. ובגמרא מסיק דלאו מצות שבת גופה העלים הקב"ה מן האומות, אלא מתן שכרה של שבת, וי"ל בטעם הדבר כדי שלא יתקנאו בישראל לשמור גם הם את השבת, וע' בדרשה הבאה.
דעובד כוכבים אינו מצווה על שבת, ואדרבה, עובד כוכבים ששבת חייב מיתה, כמבואר בסנהדרין נ"ח ב' ולפנינו בפ' נח בפסוק ויום ולילה לא ישבותו.
הענין מבואר במכילתא ע"פ המאמר כל מצוה שנתנו ישראל נפשם עליה כגון שבת מילה וטבילה ותלמוד תורה נתקיימו בידם, וכל מצוה שלא נתנו נפשם עליה כגון בית המקדש ושמיטין לא נתקיימו, ובגמרא שבת ק"ל א' בא מאמר זה בחיסור לשון, ומיבמות ו' ב' אמרו מה שמירה האמורה בשבת לעולם, וי"ל דסמכו על דרשה זו, וע"ל בפ' קדושים בפסוק את שבתתי תשמרו.
דריש מכפל לשון שבת וינפש, דהיינו שבת היינו וינפש, ואסמכתא בעלמא הוא, ופשטות הענין קאי על שביתת הקב"ה, וענין הנשמה יתירה הוא רוחב לב ונפש למנוחה ורצון, ועי' רש"י שם.
הנה אין ספק כי לא מכח השכחה הטבעית שכח משה תלמודו, שהרי כידוע היה בעל כשרונות נעלים ומצויינים, וא"כ צ"ל כי במכוון מאת הקב"ה היתה הדבר שישכח מה שלומד, ואינו מבואר תכלית כונה זו, ומהרש"א נדחק בזה. אבל מצאתי באור הענין בירושלמי הוריות פ"ג ה"ח שבא שם מאמר זה ג"כ בשם ר' יוחנן בזה"ל, כל אותן ארבעים יום שעשה משה בהר היה לומד תורה ומשכחה עד שנתנה לו במתנה, וכל כך למה כדי להחזיר את הטיפשים, ע"כ. ובאור הדברים שלא יאמר זה שלומד ושוכח מחמת חלישת זכרונו מה לי ליגע בחנם אחרי ששוכח אני מה שאני לומד, כי התשובה על זה, שהרי גם משה שכח ובכ"ז למד ולמד עד שנתנה לו במתנה, וא"כ גם כל לומד ילמוד כל כך עד שיותן לו במתנה ושוב לא ישכח, וברור הדבר שבגמרא שלפנינו באו הדברים חסרים, וע' בע"ז י"ט א' לעולם ילמוד אדם אף על פי שמשכח, וברור שסמך על דרשת הירושלמי שהבאנו.
דייק מיתור לשון אבן, שהרי אין נ"מ בזה, ודריש ע"ד אסמכתא בגודל מעלת חזרת הלמוד ע"ד המליצה שאין לחייו נלאות ועיפות לחזור. והוא מענין דרשה הקודמת, כמש"כ שם.
ר"ל עברו שש שעות היום ועוד לא בא, כפי שיתבאר בסמוך ושהבטיח להם לבא בתחלת שש שעות והם טעו בדבריו כמו שנבאר. ויתכן דלכן הוציא המלה בשש מפשטה, דהכונה נתאחר, משום דלפי חקי הלשון היה צ"ל כי בוש בשי"ן אחד, כמו ויחלו עד בוש (שופטים ג׳:כ״ה) ויפצרו עד בוש (מ"ב ב'), ובכפילות השיני"ן נמצא רק כאן ובשופטים ה' בסיסרא, מדוע בושש רכבו לבא, וגם שם דרשו כמו כאן מדוע בא שש ולא בא כמבואר במ"ר בראשית ס"פ י"ח.
ר"ל בתחלת שש שעות אני בא. ומה שקבע זמן ירידתו בו' שעות י"ל ע"פ המבואר בשבת פ"ו ב' על הפסוק (ישעיה מ"א) לא מראש בסתר דברתי דקאי על נתינת התורה שהיתה בפרסום, וזמן היותר מסוגל לפרסום הוא בשש שעות היום שאז כל בני האדם נעורים כמבואר בפ' לך בעצם היום נמול אברהם, ודרשו במ"ר בעצם היום – בו' שעות, כדי לפרסם דבר המילה.
סיבת הדבר שלא בא לאותה שעה הוא משום דטעו ישראל בדבריו, שהם סברו שיום שעלה הוא ממנין ארבעים יום, ובאמת כונתו היתה על מ' יום שלמים שכל יום יהיה יום ולילה וכדכתיב שהיה במרום ארבעים יום וארבעים לילה ויום שעלה לא היה לילו עמו, ועיין בפירש"י בפסוק זה ובדרשה הבאה.
כלומר הראה להם בדמיון וברעיון דמות מטתו עם גופו כדי לאמת דבריו שאמר שמת. ונראה דלמדו כן מלשון כי זה משה, וכתבנו בחבורנו כ"פ כי לשון "זה" מורה בכ"מ על ההוראה באצבע [ע"ל בס"פ בא בפסוק בעבור זה עשה ה'], וא"כ כשאמרו כאן כי זה משה האיש, הרי הראו באצבע עליו, ובאמת הרי לא היה אז לפניהם, לכן דרשו שהראה להם השטן דמות מטתו עם גופו והראו על גופו ואמרו כי זה משה האיש.
מלשון בעתה ופחד, ור"ל האיך נקרא ולא תאחזנו פחד, כדמפרש. ויש גורסין ולא נבהת בה"א, והוא מלשון בזיון וחרפה, כתרגום והחזיקה במבושיו (ס"פ תצא) בבית בהתתיה, ור"ל האיך נקרא ולא נבוש, וכדמפרש.
ר"ל כי כשהיו צריכין לנדב למשכן לא נתנו כל העם רק נדיבי הלב, וכשהיו צריכין זהב לעגל ויתפרקו כל העם.
כלומר י"ב עגלים עגל לכל שבט ושבט ואחד היה משותף לכל השבטים ביחד, ודמוסיא הוא הנהגה כללית בלשון רומי.
כונת הדרשה ליישב סתירת הלשונות דכאן כתיב אלה אלהיך אשר העלוך, בלשון רבים, ובנחמיה כתיב זה אלהיך אשר העלך בלשון יחיד, ודרשו שזה שנאמר בלשון רבים מוסב על מאמר כל שבט לעגל שלו, ומה שנאמר בלשון יחיד מוסב על מאמר כל העם להעגל המשותף, ועיין בויק"ר פ' ה' ובדרשה הבאה.
פירש"י שאיוו אף לאלהות אחרים וקבלו עליהם, עכ"ל. ולא נתבארה כונתו, אך כפי המתבאר מסוגיא דע"ז נ"ג ב' הכונה שאיוו לאלהות הרבה הם העבודה זרה של האשרות דפריך שם על הא דכתיב ואשיריהם תשרפון מכדי ירושה היא א"י לישראל ואיך העובדי כוכבים אוסרין דבר שאינו שלהם ומשני מדפלחו ישראל לעגל גלו דעתייהו דניחא להו וכי אתו עובדי כוכבים ועבדו שליחותייהו קא עבדי, ופריך ודילמא בעגל ניחא להו במידי אחרינא לא ומשני אמר קרא אלה אלהיך ישראל מלמד שאיוו לאלהות הרבה, ע"כ, ור"ל אפילו לעבודה זרה דאשרות.
שהרגוהו על שסירב עצמו לעשות העגל. ועיין בסמוך.
י"ל בטעם הדרשה, דמפרש הניחה לי, כמו הניחו ויקלל (ש"ב ט"ז), אל תנח ידך, והכונה אל תעצור אותי, ומפרש ציור הענין איך עצרו משה, שתפסו כאדם שתופס את חבירו בבגדו.
שלש רגלים הן רמז לאברהם יצחק ויעקב שהם יסוד האומה, ור"ל אם זכות כולם לא עמדה לפניך להגן איך תגן זכותי אני לבדי לכשתכעוס עלי אחר שתשימני לגוי גדול.
ואע"פ שהוא לא ביקש הגדולה רק הקב"ה עוררו לזה, אך הכונה כיון שהסכים לזה ולא ביקש רחמים הוי כאלו ביקש מעצמו.
כשמתפלל ב' תפלות, כגון בין שחרית למוסף או היכי ששכח ולא התפלל שצריך להשלימה כשמתפלל תפלה שלאחריה ומתפלל שתים, ועיין בסמוך אות י"ח. וטעם השהוי נראה משום דאין עושין מצות חבילות חבילות, כמ"ש בסוטה ח' א'.
ר"ל עד כדי שתהא דעתו מיושבת להתפלל בלשון תחנה.
ר"ל דבר בחומו עד שאחזתו חום אש בעצמיו, ומדייק זה מלשון ויחל מדלא כתיב ויתפלל, דבקשה רגילית מתוארת בלשון תפלה, וזולת לשון זה כל הלשונות מורות יותר על הרגיל, ולכן דרשינן ביבמות ס"ד א' הלשון ויעתר יצחק מדלא כתיב ויתפלל, וכן דרשו בחולין צ"א ב' ויפגע במקום שהוא לשון תפלה, וכן דרשו באגדות הלשון ואתחנן אין חנון אלא מתנת חנם, וזה ג"כ מדלא כתיב ואתפלל, וזה טעם כל הדרשות הבאות שדרשו הלשון ויחל.
פירש"י עד שהפציר בו, ור"ל עד שפעל אצלו למחול להם, ודרש הלשון ויחל כמש"כ באות הקודם.
פירש"י נדרו – דבורו שאמר ואכלם, עכ"ל, אבל במ"ר מבואר שאמר כבר נשבעתי זובח לאלהים יחרם והם עשו את העגל, ולפי"ז מדוייק הלשון נדרו דהיינו שבועה שענין אחד להם, והגרי"ב בגה"ש הגיה עד שהתיר לו נדרו, וכונתו משום דלשון הפרה שייך בבעל והתרה בחכם כמבואר במס' נדרים. אמנם יש לקיים [ע"ד דרש אגדיי] הגירסא עד שהפר ע"פ מ"ד במדרש שוח"ט על הפסוק תפלה למשה איש האלהים, למה נקרא איש האלהים, מה האיש הזה אם רצה להפר נדרי אשתו מיפר ואם רצה לקיים מקיים, כך כביכול אמר משה קומה ה' שובה ה', יעו"ש, והדברים א"צ באור. ועיין בב"ב ע"ד א' בת קול יוצאת ואומרת אוי לי שנשבעתי ועכשיו שנשבעתי מי מיפר לי, ופשוט י"ל דשם הפרה הוא שם כולל לכל עניני התרת נדרים, וכ"כ התוס' בבכורות ל"ו א'.
אף הוא מדייק לשון ויחל מדלא כתיב ויתפלל כמש"כ לעיל אות י"ט ודריש ויחל מלשון חלל שעשה עצמו חלל, ומסמיך זה גם על מ"ש מחני נא מספרך.
דריש ויחל מלשון הנחה כמו יחולו ברכות על ראשך, ור"ל שהניח על ישראל מדת הרחמים.
דריש ויחל מלשון חולין, וכהאי גונא דרשו באגדות ויחל נח עשה עצמו חולין. ויתכן דנקט לשון זה שרמז לתפלת אברהם בסדום שגם הוא אמר כלשון הזה, כמ"ש בע"ז ד' ב' [ולפנינו בפ' וירא], וכיון בזה דחלילה להמית צדיק עם רשע והיתה כונתו שאם יהיו עשרה צדיקים יגינו על כולם ואף כאן היה שבט לוי שלא נשתתפו במעשה העגל כפי שיתבאר לקמן בפ' כ"ו.
ולהיפך מי שתולה בזכות עצמו תולין לו בזכות אחרים [אם בכלל ראוי לזכות] כמו חזקיהו שאמר (מ"ב י"ט) זכר נא את אשר התהלכתי לפניך תלו לו בזכות אחרים כמ"ש הקב"ה (שם) וגנותי על העיר הזאת למעני ולמען דוד עבדי, ועיין בדרשה הסמוכה.
לכאורה דרשה זו סותרת להקודמת, דתלה לו הקב"ה למשה בזכות עצמו, אך י"ל דשתיהן מתאמתות, דבשביל הסליחה הראויה היתה לבא בשביל האבות תלו לו בזכות עצמו, אבל לולא ביקש בשביל האבות לא היתה ראויה סליחה כלל לבא.
רומז למ"ש ס"פ וירא בי נשבעתי כי ברך אברכך והרבה ארבה את זרעך.
נראה דנראה לו דנבראו בששת ימי בראשית משום דכתיב מעשה אלהים וכתיב ויכל אלהים ביום השביעי מכל מלאכתו וא"כ גם מלאכה זו בכלל, ובפסחים נ"ד א' דריש שהתורה נבראת קודם שנברא העולם, ויליף מדכתיב ה' קנני ראשית דרכו, ולכאורה לפי דרשה שלפנינו היה יכול להביא ראיה מכאן. אך באמת הלחות והתורה שני דברים הן, התורה נבראת קודם שנברא העולם והלחות בין השמשות.
נראה דלכן דריש המלה חרות משום דמקודם אמר שהיו כתובים וכאן אמר חרות, דהיינו חקוק, ולכן דריש שבא לרמז שהיתה נתפסת התורה לישראל באופן שלא ישכחו לעולם, וכמו החקיקה על האבנים שאינה נמחקת, ואע"פ שכתבו התוס' בגיטין כ' סע"א דמכאן ראיה דחקיקה קרויה כתיבה, בכ"ז לא נמנע לדרוש ע"ד אסמכתא להשוות הלשונות.
גם הוא דריש המלה חרות ע"פ הדיוק שכתבנו בדרשה הקודמת, ואמנם לא נתבאר מאי שייכות שכר העדר שליטת האומות בישראל לזכות זה, וי"ל דדרשה זו דראב"י מוסבת על הדרשה הקודמת אלמלא נשתברו הלחות לא היתה נשתכחה תורה מישראל, והנה אמרו בחגיגה ה' ב' כיון שגלו ישראל ממקומן שוב אין לך בטול תורה גדול מזה, מבואר דהגלות מונע קיום התורה, וא"כ אחרי דקיום הלחות היה גורם לקיום התורה ואחרי דגלות סותר קיום התורה, א"כ ממילא היה קיום הלחות גורם גם שלא יגלו ישראל, ודו"ק.
יתכן דדריש כן מאריכות הענין שאמר משה אין קול ענות גבורה ואין קול ענות חלושה, דלכאורה כל זה מיותר, והול"ל בקצור קול ענות אנכי שומע, ולמה חשיב כרוכלא תכונת הקולות, ודריש שבא בזה להוכיח את יהושע שאמר קול מלחמה במחנה שומע, כי מהראוי היה לו להשים לב להבין בין קול לקול מפני עתידת גדולת שררתו, שלאדם בעל שררה וגדולה כזו ראוי שיהיה לו גם כשרון בחינת הקולות.
נראה דדריש קול ענות, כמו על מחלת לענות (תהלים פ"ח) שענינו הרמת קול בשיר ורננה, יעו"ש, והכא שמע קול שיר ומזמור לעגל, ורש"י פירש קול ענות קול חירופין וגדופין, ויתכן דכיון לדרשה זו דירושלמי.
ר"ל אע"ג דמקודם שיער שהקול הוא קול שמקלסין לעבודת כוכבים כמבואר בדרשה דלעיל, בכ"ז לא שיבר את הלחות עד שקרב אל המחנה וראה בעיניו את העגל והמחולות, כדכתיב ויהי כאשר קרב אל המחנה וירא וישבר, כך פירשו המפרשים. אבל אין צורך לזה, די"ל בפשיטות כי הקב"ה אמר לו כי שחת עמך ובכ"ז לא עשה מעשה עד אשר קרב וראה.
עיין בתוס' כתבו אין זה ק"ו גמור, דאם מומר אסור בפסח שהוא קרבן מ"מ לא היה לו למנוע מליתן להם התורה ולהחזירם בתשובה עכ"ל, והנה באדר"ן פ"ב איתא שאמר משה האיך אני נותן להם את הלחות שהם מחייבים אותם מיתה דכתיב בהם זובח לאלהים יחרם [ואע"פ דעל הלחות היו כתובים רק עשרת הדברות, אך תמצית כל התורה היתה כלולה בהם כמש"כ רש"י ס"פ משפטים], אלא אשברם ואחזירם למוטב ואח"כ אתן להם לוחות אחרים, ע"כ, ולפי"ז ממילא מיושב הערת התוס', שהרי לא היה יכול ליתן להם אותם הלוחות, כמבואר.
על אלה שלא היו עדים והתראה על עבודתם את העגל שתו מן המים וצבו בטניהם ומתו.
פירש"י העיזו פניהם לומר יש ממש בע"ז, עכ"ל, ונראה הכונה שלשון ויצא משמעו שהודה שהיה בו רוח חיים, שיצא מעצמו.
ומפרש עוד דכן מגדיל עונו נגד שפ"ד דכתיב (בפ' בראשית) גדול עוני מנשוא, וכנגד גלע"ר דכתיב (פ' וישב) ואיך אעשה הרעה הגדולה הזאת, ונראה כלל הבאור, דע"י לשה"ר אפשר לבא לכל אלה החטאים ולכן דנו את המספר לה"ר כגורם לעבירות אלו
ענין זה בא גם בבבלי ר"ה כ"ו א'. ואע"פ דגם בכל ימות השנה משמש בבגדי זהב, אך שאני יוהכ"פ דמשמש בפנים ומבקש לכפר על עמו ישראל.
נראה דמפרש מחני מספרך היינו מספר החיים, דסתם מחיקה מספר הוא מספר החיים וכמש"כ בתהלים (מ"ט) ימחו מספר חיים, ועיין בדרשה הסמוכה. והמשך דרשה זו באה לפנינו לעיל בפסוק ויחל משה (י"א).
לא נתבאר יפה משמעות דבר זה מלשונות אלו, ובגמרא מפרש של רשעים נדונין למיתה מיד ושל צדיקים לאלתר לחיים, ובינונים תלוים ועומדים עד יוהכ"פ ולפי"ז לשון מחיקה שייך בספרן של רשעים כיון דנדונין למיתה מיד הוי שמם כנמחק, ושל צדיקים שייך שהם קבועים בספר לעולם בלא שנוי ושל בינונים שייך כתיבת הזכיות או החובות שבין אלו הימים שתלוים ועומדום, וכיון שמשה זכר שלשה שמות אלו דרשו שרמז לשלשת ספרים אלו.
עיין בתענית כ"ו א' חמשה דברים אירעו לאבותינו בשבעה עשר בתמוז, בו נשתברו הלוחות, בו בטל התמיד, בו הובקעה העיר, בו שרף אפוסטומוס את התורה והעמיד צלם בהיכל, ועל ברייתא זו סמך ר' יוסי בדרשתו זו.
נראה דלאו דוקא אחד מכ"ד אלא ר"ל דבר מועט, וכמו דאיתא הלשון בענין קרוב לזה בירושלמי תענית פ"ד ה"ה אין לך כל דור ודור שאין בו אונקי [אונצי], משקל קטן, מדור העגל, וכונת הדרשה כזו שלפנינו.
הוא ע"ד מ"ש חגיגה ט"ו א' זכה נוטל חלקו וחלק חבירו, ונראה דדריש כן מדקרא לאהלו אהל מועד, כמבואר בהמשך הפסוק, ש"מ שזכה לסגולת אהל מועד, והיינו זיו השכינה. וכלל ענין אגדה זו בארנו לעיל ס"פ משפטים בפסוק נעשה ונשמע, יעו"ש וצרף לכאן.
יתכן דרומז להאגדה דריש ע"ז ב' א' לעתיד לבא מביא הקב"ה ס"ת ואומר מי שעסק בה יבא ויטול שכרו ונתקבצו עובדי כוכבים ונפטרו בכדי יעו"ש בארוכה.
בגודל המעלה ממי שנעשה אכסניא לתלמידי חכמים.
ג' כרסאות כמבואר בעירובין נ"ה ב' והובא לפנינו בפ' בשלח בפסוק שבו איש תחתיו, ועיין בירושלמי פ"ה ה"א מעירובין.
ר"ל דכאן קראו הכתוב מבקש ה' אף דבאמת לפי פשטות הכונה דקאי על משה היל"ל כל מבקש משה, אלא דמפני חשיבות מעלת התורה מעלה עליו הכחוב כאלו מבקש ה', א"כ בש"כ הנעשה אכסנאי לת"ח ההולכים ונדים מעיר לעיר.
ר"ל משרואין אותו מרחוק בשיעור מלא עין, ובסמ"ק כתב דהוא שיעור רס"ו אמה ובלשון חז"ל ריס, [עיין לעיל בפ' משפטים בפסוק כי תפגע שור אויבך כ"ג ד'].
ר"ל הביטו אחריו כדי לזכות לראותו שזכות גדול הוא.
לשתי הדעות הוי הדיוק מן הלשון והביטו אחרי משה, דלשון זה מורה על הבטה חדה בכונה מיוחדת. ובירושלמי שקלים פ"ה ה"ב הובא זה לענין הדין שאין עושין שררה על הצבור בפחות משנים, ויתכן דהביא זה להורות דאפילו היותר גדול ונכבד לא תהיה שררה ביחידי, שהרי אין לך גדול ממשה ובכ"ז חשדוהו כי נהנה ממעות צבור.
נראה דמדייק דא"א לומר פנים אל פנים ממש שהרי כתיב כי לא יראני האדם וחי.
מה שאמר כשם שאני הסברתי לך פנים הכונה שנשאתי פנים לבקשתך למחול לישראל על עון העגל. וענין הסבר הפנים לישראל הוא היפך הקפידא וכמ"ש באבות לא הקפדן מלמד, ועיון מש"כ בזה בריש פ' משפטים.
ר"ל עכשיו שהרחקת אהלך מחוץ למחנה וסימן הוא שאתה כועס עליהם.
כנראה סמיך על המבואר בדרשה הבאה דלא היה חסר ליהושע כל דבר שידע משה ולכן גם שרת תחתיו.
ועל יסוד דרשה זו כתבו הרבה פוסקים [סמ"ג עשין י"ב והגמי"י פ"א מת"ת ועוד] דיוצא אדם חובת תלמוד תורה בק"ש שחרית וערבית דאע"פ דכתיב לא ימוש ספר התורה הזה מפיך והגית בו יומם ולילה – אך כמבואר אין זה לא חובה ולא מצוה אלא ברכה ליהושע, ומצטרפת הברכה גם לכל ישראל שיהיו יושבים על אדמתם שלוים ושקטים ויעסקו בתורה, וכבר זכרנו מענין זה לעיל בפ' תרומה בפ' לחם פנים לפני תמיד, ועיין מש"כ שם עוד.
ומבואר בגמרא מיד תשש כחו של משה ונשתכחו ממנו שלש מאות הלכות, ופירש"י דמוסב על יהושע והיינו שנצטער משה על שהיה גדול כמותו ונענש על זה יהושע, עכ"ל, ולדעתי הדבר קשה להאמר, דלא יתכן שיצטער משה על זה, הלא הוא אמר בפירוש מי יתן והיה כל עם ה' נביאים, ולכן נראה יותר הגירסא תשש כחו של יהושע, ונשתכחו ממנו אלה ההלכות, והיינו שנענש על שהתגאה לומר שלא חסר לו דבר לידע.
לכאורה הענין נפלא מאד, דלפי זה יתחייב של צדיק שאינו גמור גרוע מלרשע שאינו גמור. וצ"ל דהיינו רק לענין ההטבה בעולם הזה, והיינו שהרשע שאינו גמור מקבל חלקו הטוב בעוה"ז ותו לא, משא"כ הצדיק שאינו גמור אף כי לא יפה חלקו בעוה"ז אבל שמורה וערוכה מנת חלקו לעוה"ב.
דאי אפשר לפרש כפשוטו שאמר לו פני ילכו ולא מלאך וכפירש"י, דלפי"ז מה אמר לו משה אם אין פניך הולכים הא כבר הבטיחו הקב"ה על זה.
כבר בארנו במק"א בטעם גז"ש זו, משום דמצינו מלים והברות שהיו מקובלות להאמר ולהכתב בדור וזמן ידוע, והלשון אפוא הוא רק עטור ויפוי לשון שאינו מוכרח לגופה, ומדמצינו שנאמר בדורו של משה ואיוב סמכו לדרוש שהיו בזמן אחד, ואולי יש עוד איזה כונה בדרשה זו, ועיין בחא"ג.
יתכן דמדייק מדכתיב הלוא בו' אחר הלמ"ד ודריש כמו הלואי [בחסרון היו"ד, כי באותיות אהו"י נוהג חסרון, כנודע למדקדקים], ונתקיים רצונו.
דריש ונפלינו מלשון הפלאה והבדל וכמו והפלה ה' בין מקנה ישראל וגו' (פ' וארא).
יתכן דנפקא ליה כן משום דשרשי חנינה ורחמים ינוחו בכלל על דבר הבא למי שאינו זוכה וראוי לכך משום דבמקום שמגיע לו במשפט צדק לא שייך חנינה ורחמים, וע"פ זה יתבאר האגדה דחלק ק"ח א' על הפסוק ונח מצא חן בעיני ה', אף על נח נחתם גזר דין אלא שמצא חן, ודריש כן מלשון חן דמשמע שלא היה ראוי לכך רק מצא חן. וכן יתבאר מ"ש בספרי על הפ' דברכת כהנים ויחנך יתן לך מתנת חנם, וכן יתבאר בזה הנוסח בברכת המזון הזן את העולם כולו בטובו בחן ובחסד וברחמים, ר"ל כי להיות שהוא זן מחמת מדת הטובה שבו יתברך, יתחייב מזה שהוא זן אף לאלה שאינם ראוים מצד גדרי המשפט רק מצד מדות החן והחסד והרחמים, ועיין בתיס' ר"ה י"ז ב' בהגה"ה ואין להאריך עוד.
רומז לאותו המאורע שנתראה אליו הקב"ה בלבת אש והסתיר משה פניו.
הבאור הוא, דכאן כתיב ושמתיך בנקרת הצור דמתרגמינן במערת טינרא, דאע"פ דגם הראיה דרך שם אי אפשר להיות במלואה, בכ"ז כתיב ושכתי כפי עליך כי לא יראני וגו', מוכח דאפילו ע"י נקב כל שהוא היה מלא אורה, וכן באליהו כתיב (מ"א י"ט), ועמדת בהר והנה ה' עובר וגו' ויעמוד בפתח המערה, ומשמע ג"כ שנתראה אליו רק בראיה רחוקה, ועיין בחא"ג.
לא נתבאר יפה ענין אספקלריא מאירה ושאינה מאירה. ונראה לפרש ע"פ מש"כ הרמב"ם בפ"ז ה"ו מיסודי התורה בחילוק ערך הנבואה שבין נבואת משה לנבואת שאר הנביאים, שכל הנביאים נתנבאו בחלום או במראה ומשה היה מתנבא והוא ער ועומד, יעו"ש, ולפי"ז יצוייר היטב המליצה אספקלריא מאירה ושאינה מאירה, כי זה שהוא רואה כשהוא ער ראייתו צלולה וברורה נגד זה שרואה בחלום.
ענין זה הובא בהמשך ספור האגדה בשעה שבא מלאך המות לקחת נשמתו של משה רבינו גער בו משה עד שרמז לו הקב"ה שעוה"ב שמורה לו, והניח לו. ויתכן דסמיך בדרשה זו על מה דאיתא בתנחומא על פסוק זה שהראה לו הקב"ה למשה באותה שעה כל האוצרות ממתן שכר המוכנות לצדיקים, יעו"ש.
אפשר לפרש הענין ע"ד הפשט בקירוב, דקשה לכאורה כלל הענין איך שייך לצייר בהקב"ה תמונות גשמיים, דמות פנים ואחור, וכמש"כ הרמב"ם בהלכות תשובה דחלילה לחשב כן, ולכן צריך לומר שהכונה היא שנתראה אליו הקב"ה בחלק ממראה קדושתו, אך אחרי שבדבר רוחני אי אפשר לצייר ולחלק לכולו או למקצתו, לכן אין באפשר שמשה ידע אם ראה אותו כולו או מקצתו, והקב"ה רצה להראות לו בחוש שלא ראה המראה של קדושה במלואה, לכן נתנו בגמרא ציור והסבר לזה שהראה לו בערך ויחס קשר של תפלין, והבאור הוא דכמו הרואה קשר של תפלין אף שרואה הקשר לחוד, בכ"ז יודע כי מההכרח שיש אחיזה להקשר גם מצד הפנים, באופן כזה הראה לו הקב"ה מראה קדושתו ית' שיראה ויוכח, כי המראה שראה מתפשטת והולכת גם מצד הפנים, ויהיה לפי"ז שיעור המאמר שהראה לו קשר של תפלין כעין קשר של תפלין, ודו"ק. והנה עיקר הדבר דקשר של תפלין הוא הלכה למשה מסיני כמבואר במנחות ל"ה ב', וחז"ל סמכו זה אקרא, וע"ל ס"פ תשא.
פירש"י אשר לשון אישור וחיזוק, עכ"ל, ובכ"ז אינו מבואר מה הכריח להגמרא להוציא המלה אשר מפשטה, וי"ל משום דע"פ נמוס ודרך ארץ בנוהג שבעולם כשעושה אדם בכעסו או בהחפזו דבר שלא כהוגן אין ראוי להזכירו מעשה זו, כי זה לו לעגמת נפש ובושת פנים, ולפי"ז אי ס"ד דלא הסכים הקב"ה לדעת משה ששיבר את הלחות לא הו"ל כאן בזכרו את ענין הלחות הראשונות להוסיף המלות אשר שברת, אחרי כי תעגם נפשו מזה, ובפרט כי אין מלות אלה מוכרחות לענין, והול"ל כשני לחות הראשונות ותו לא, ומדזכר דריש שאדרבה בזה הודה לו על מעשי השבירה ועוד אמר לו יישר כחך. וע"ע השייך לדרשה זו מש"כ בארוכה בפ' עקב בדרשה כזו (י' ב'), יעו"ש.
עיין מש"כ בדרשה הקודמת, וענין יסוד בטול התורה הוא שמקבל שכר בבטולה כאלו עוסק בה. וכגון אם מבטל ת"ת להוצאת המת ולהכנסת כלה, ומביא ראיה מכאן שהקב"ה הסכים למשה ששבר הלחות וע"י זה ביטל תורה, משום דכונתו היתה לטובה, כמבואר בשבת פ"ז א' שנשא ק"ו ואמר ומה פסח שאינו אלא מצוה אחת אמרה תורה כל בן נכר לא יאכל בו כל התורה וישראל מומרים עאכו"כ. וקצת צ"ע שאינו מביא לסמך דרשה זו הפ' דתהלים עת לעשות לה' הפרו תורתך, וי"ל. וע"ע לפנינו בפ' עקב איתא גם שם לשון זה אשר שברת, ושם באו עוד דרשות ללשון זה השייכות לאותה פרשה.
יתכן דדריש כן משום דלא שייך הפעל ויעבר לגבי הקב"ה דמלא כל הארץ כבודו.
עיין מש"כ בענין זה בפ' משפטים בפסוק עד האלהים יבא דבר שניהם (כ"ב ח').
ר"ל אף לרשעים, אילי יחזרו בתשובה, וכמש"כ החפץ אחפוץ מות רשע וגו' הלא בשובו מדרכיו וחיה.
ומפרש בגמרא דהיינו למי שעונותיו מרובים על זכיותיו מטה כלפי חסד, ומפרש היכי עביד, ר' אליעזר אומר כובש, דכתיב (מיכה ז') יכבש עונותינו, ופירש"י כובש את כף המאזנים של זכות ומכריעין את העונות, עכ"ל, ור' יוסי ב"ר חנינא אימר נושא, פירש"י מגביה כף מאזנים של עון וממילא נכרעים הן, עכ"ל, ולכאורה אין מבואר פלוגתתם מאי נ"מ בזה, דהא היינו כובש היינו נושא, שהמאזנים של זכות מכריעין את של העונות, ואפשר לומר דהנ"מ בזה כי כשכובש את המאזנים של זכות אז הקב"ה מוסיף לאותו הכף זכיות עד שיכריעו, ולפי"ז יש לו זכות מרבוי זכיות, אבל אם מגביה הכף של העונות הוא ממעיט את העונות, וא"כ אין לו רק מניעת רבוי עונות אבל לא רבוי זכיות על הערך שהיה מקודם, וזה נ"מ גדולה כמובן, ודו"ק.
חסד הוא לפנים משורת הדין, ואמת הוא במדת הדין והמשפט, וכשרואה הקב"ה שאי אפשר לדון כולו במדת הדין, היינו מדת האמת, הוא דן במדת הרחמים שהיא מדת החסד, וכה"ג איתא במ"ר בראשית פ' י"ב ראה הקב"ה שאין העולם מתקיים במדת הדין עמד ושיתף מדת הרחמים.
דריש נשא מלשין נשיתי טובה (איכה ג׳:י״ז) במובן שכחה, ומפרש מעביר ראשון ראשון שמתחלה מעביר עון אחד ואינו מביאו בחשבון ועושה עצמו כביכול כאלו שכחו, וע"י כן כף הזכות מכריע.
איירי כשהעבירות והזכיות שוין, ור' יוסי ב"ר חנינא בעל המאמר הזה לשיטתיה בבבלי ר"ה י"ז א' כמש"כ לעיל אות ח'.
וכל המדות הללו מוסמכים בלשונות הפסוקים, עונות אלו הזדונות כמש"כ בפ' שלח והנפש אשר תעשה ביד רמה וגו' עונה בה, ופשעים אלו העושה ומכוין למרוד, וכמו (מ"א ג') מלך מואב פשע בי, כלומר מרד בי, וחטאות אלו השגגות כמש"כ בפ' ויקרא ונפש כי תחטא בשגגה.
ר"ל דהול"ל נושא חטא עון ופשע דהוי מן הקל אל החמור, וכך מדת התשובה כמש"כ המג"א סי' תר"ז.
פירש"י הכי קאמר נושא עון ופשע כתטא שוגג, עכ"ל, ומ"ש ועושין תשובה פשוט הוא דלא יתכן שיבקש לכפר על זדונות כשגגות ולפטור בלא תשובה.
נראה דניחא ליה לדרוש כן ולא לפרש כפשוטו ונקה לא ינקה, יען דחשיב כאן מדות זכות, ואם נפרש כפשוטו שהוא אינו מנקה הרי זו מדה חובית ואין זה מענין ותכלית כל הקריאה הזאת שכולה לזכות.
ר"ל בכל זמן שקוראין אותן אינן חוזרות ריקם, וסמיכות המקרא דריש דמשמע דעל זה כרת ברית.
דע"כ צריך אזהרה מיוחדת לאיסור זה, מפני שאין עונשין אלא א"כ מזהירין, ואע"פ דכבר כתיב זה בעשרת הדברות מפרש בגמרא דאשמעינן רבותא אפילו במשתחוה לעבודת כוכבים שאין דרכה בהשתחואה כגון המשתחוה לפעור או למרקוליס שדרך עבודתם באופנים אחרים.
נראה בטעם הדבר ע"פ מ"ש בסנהדרין ק"ג ב' גדולה לגימה שהרחיקה שתי משפחות מישראל, ולכן ע"י התקרבות באכילה ושתיה יש לחוש להתקרבות לעבודת כוכבים וכמבואר ס"פ בלק ויאכל העם וישתחוו לאלהיהן, לכן עשתה תורה הרחקה יתירא גם לא להענות לקריאה זו, וע' ביו"ד סי' קמ"ח.
פי' רשב"ם דקאי על חולו של מועד אם עושה בו מלאכה, וכ"פ המפרש למכות כ"ג א' והרע"ב פ"ג מי"א דאבות, אבל הרמב"ם פ"ו הי"ז מיו"ט פירש כפשוטו דקאי על יו"ט, אבל יש סמך לפי' המפרשים, משום דאמרו בחגיגה י"ח א' על פסוק זה דאת חג המצות תשמור למה הוא בא אם בראשון ובשביעי הרי כבר אמור ביום הראשון מקרא קודש וביום השביעי מקרא קודש, הא לא בא אלא להזהיר על חולו של מועד, וכיון דהדרשה כאן מוסבת על זה הפסוק ממילא מוסב על חוש"מ. ולבד זה נראה בלשון חז"ל דבשם מועד מכוונים על חוה"מ כמש"כ התוי"ט פ"א מ"א דמו"ק בשם הרמב"ם, וימי החג קורים יום טוב, רגל, או חג, וכיון שאמר המבזה את המועדות פרשו דמכוין לחוש"מ.
דרשה זו כפולה לעיל ס"פ משפטים (כ"ג ט"ו) ושם נתבארה כל צרכה.
אם היתה לו שותפות בהפרה. וע"ל בפ' בא בפ' קדש לי כל בכור לענין פטור שותפות העובד כוכבים בהולד, ועוד שם בפסוק פטר כל רחם בבני ישראל.
אחרי דחזינן דלאו דוקא בכור בהמה טהורה פודין אלא גם בכור בהמה טמאה, כמו חמור, ואם כן אולי גם פטרי סוס וגמל.
ומפרש בגמרא ה' ב' מה נשתנו פטרי חמורים שחייבים לפדות אותם יותר מכל בהמה טמאה, לפי שישראל עמסו עליהם משא בצאתם ממצרים, ועיין במדרשים וברש"י ס"פ בא עוד טעמים.
ואע"פ דגם בלא רבוי זה היינו דיינינן כן משום דבפטר רחם תלי רחמנא, אך לולא רבוי זה הוי ילפינן בגז"ש בכור בכור מנתלה, מה התם ראשית אונו אף הכא ראשית אונו, קמ"ל.
ובעולת ראיה יורשים חייבים משום דחובה היא, ורש"י פירש וז"ל, אף כאן יורשין חייבין לאחר מיתת האב והבן דהוו מחויבים, עכ"ל, ולא אבין דבריו, דהא כאן איירי רק במת הבן לבד, [ובדבר חיוב יורשים בפדיון בן אביהם עיין מש"כ בפ' קרח בפסוק פדה תפדה]. ואולי כונתו רק לפרש הלשון כאן אף כאן יורשין חייבים, דזה שייך בפשיטות רק במת האב.
היינו אם מת הבן לאחר שלשים יום חייבים לפדותו, וזה נתרבה מלשון כל, וע' בדרשה הקודמת.
יתכן דבא לאפוקי מהדרשה בפסיקתא פ' בא ומת כל בכור בארץ מצרים בין בכור זכר בין בכורה נקבה, וא"כ לפי דרשה זו היתה גם הנקבה מחויבת בפדיון, קמ"ל דלא כן. ואמנם אפילו לדרש הפסיקתא אפשר לומר שיתקיימו דין ודרשה זו, משום דעיקר טעם הפדיון בכורים הוא משום דהוקדשו לשמים לעבודה כמש"כ בפ' במדבר הקדשתי לי כל בכור וגו', ולעבודה הוקדשו רק זכרים ולא נקבות.
פירש"י תפדה תפדה קרי ביה תפדה, עכ"ל, וכנראה היה לפניו הגירסא בגמרא כמו שהיא לפנינו ברי"ף על דרשה אחרת שבגמרא כאן תפדה קרי ביה תיפדה, וצ"ל דלא שדריש מקרא ומסורת, דהא אין לפנינו מקרא ומסורת במלה זו, אלא הכונה דלשון תפדה אפשר להבין שתפדה עצמך וגם תפדה אחרים, ועיין במהרש"ל ומהרש"א מש"כ בזה, ואנחנו נבאר ענין דרשה זו אי"ה בפ' קרח בפסוק אך פדה תפדה את בכור האדם (י"ח ט"ו), כי שם מקומו,
באור הענין, כי ידוע הוא ענין עבור השנה בכלל, דתכליתו כדי שלעולם יחול חג המצות בחודש האביב, והיינו שהחודש ההוא יהיה אוירו ממוצע בין קור וחום [כמש"כ לעיל פ' י"ח אות כ"א], וכשרואים ב"ד שחודש ניסן של אותה השנה יחול בימות הגשמים ביותר מעברין חודש אדר וממילא יהיה ניסן באויר הנוח ורצוי, ומפני כי ענין העבור צריך לידע בזמן קודם אם יהיה מעובר או לא כדי להודיע במוקדם לכל ישראל, חשבו חז"ל למצוא סימנים באויר מתחלת השנה לידע מה יהיה באויר של חודש ניסן, ומצאו ע"פ יסודי חכמת חזיון האוירים, דרק אז ישתנה אויר ניסן מכפי הרגיל, אם תקופת ניסן תחול בחציו השני של חודש ניסן, וכדי לידע מתי תתחיל תקופת ניסן צריך להשגיח על התקופות הקודמות לניסן, כי בערך שמתאחרים תקופות הקודמות בה בערך תתאחר תקופת ניסן, ולאשר תקופת תשרי היא הראשונה לתקופות השנה, לכן רואים ממנה ערך חלות תקופת ניסן, ופליגי ר' יהודה ור' יוסי בכמה תתאחר תקופת תשרי בחצי השניה של חודש שאז תקרא איחור שעל ידה יסובב עבור השנה, כמבואר. וס"ל לר' יהודה דאפילו רק יום אחד בחציו השני מכריע לרוב, והיינו יום ט"ז, ור' יוסי ס"ל דלענין זה נקרא רוב החודש עד יום האחד ועשרים. ומפרש בגמרא פלוגתייהו דדורשים פסוק זה שלפנינו, ר' יהודה ס"ל כולו חג בעינן בתקופה חדשה ור' יוסי ס"ל מקצת חג בעינן בתקופה חדשה. ובאור פלוגתתם, כי חג האסיף פירושו זמן האסיף בחג, דהיינו בחולו של מועד, שיכול לאסוף בו דבר האבד, והגיד הכתוב השמר בזמן זה שיהיה בתקופת שנה הנכנסת ולא בתוך תקופה הקודמת דהיינו תקופת תמוז שהיא משנה שעברה, וס"ל לר' יהודה, כולו חג, כלומר כל חולו של מועד, בעינן שיהיה בתקופה חדשה, הלכך כשתקופת תמוז חסירה ט"ז יום הרי יום אחד מחוש"מ נמשך לתוכה, דיום הט"ו הוא יו"ט ויום ט"ז חוש"מ, אבל אם היתה תקופת תשרי נופלת ביום ט"ז אז הוי כל חוש"מ בתקופה חדשה, ואז אין מעברין, ור' יוסי ס"ל מקצת חוש"מ בעינן בתקופה חדשה, והלכך כשתקופת תשרי נופלת ביום כ"ב שהוא יו"ט האחרון מעברין את השנה ודוחין את המועדות. והנה להלכה קי"ל כר' יהודה, ואולי הטעם בזה משום דבעלמא נקרא רוב אפי' רק אחד יותר על החצי, ולכן קבענו בפנים דעת ר' יהודה.
ומסיק בגמ' דאפשר ללמוד ענין זה גם מפסוק אחר דפ' ראה בפרשה קרבנות ופנית בבקר והלכת לאהליך, דדרשינן מלמד שתלך ותמצא אהלך בשלום. ונ"מ בין הלמודים לענין לצאת חזרה מדבר מצוה בלילה, דלפי הלמוד מן ופנית בבקר אע"פ דהוא הולך חזרה מדבר מצוה ג"כ אין נזוקין, משא"כ מפסוק זה מבואר בהולך לדבר מצוה ולא בשובו חזרה. ומה דכתיב שם ופנית בבקר ודרשינן כל פנות שאתה פונה לא יהיו אלא בבקר נראה משום דלילה ובדרך נקרא שכיח הזיקא. ונראה בטעם הדבר, משום דכיון דהלילה עלולה לסכנות ומכשולים שונים, כמ"ש בסוטה כ"א א' משל לאדם שהיה מהלך באישון לילה ואפילה ומתיירא מן הקוצים ומן הפחתים ומחיה רעה ומן הלסטים וכיון שעלה עמוד השחר נצול מכולם, ולכן נקרא זה שכיח הזיקא, ובמקום דשכיח הזיקא קיימא לן דאפילו שלוחי מצוה אסורים לסמוך על הנס כמבואר בסוגיא כאן, ועיין עוד בדרשה הבאה.
משמע מי שיש לו ארץ, וזה כתיב במצות עליית רגלים, וברמב"ם נשמט דין זה, ותמהו האחרונים ופלפלו בזה [ועיין בנו"ב תנינא ח' או"ח סי' צ"ד]. ואולי י"ל דס"ל לרמב"ם כמש"כ הה"מ בפ"ג ה' ז' משלוחין בשם הגאונים דלכן כיתבין בהרשאות והקניתי לו ד' אמות, אע"פ כשידוע שאין לו קרקע, מפני שכל אדם יש לו חלק בארץ ישראל, ולפי"ז לא שייך כלל דיני' דר' אמי, ומש"כ ולא יחמוד איש את ארצך לשון מליצי הוא לכל אשר לך בארץ, וכבדרשה הקודמת, ועדיין צ"ע.
ומכאן יליף חד מ"ד לאיסור חמץ בארבעה עשר משש שעות ולמעלה, משום דזמן שחיטת הפסח הוא מתחלת שבע שהוא בין הערבים שכבר נוטה חמה לצד שקיעתה. וכתבו התוס' אע"פ דזמן שחיטת הפסח אחר התמיד ותמיד ששחטו לפני חצות פסול, וא"כ זמן שחיטה לא הוי מיד אחר חצות רק עד כדי שהיית הקרבת התמיד, מכ"מ כיון דבדיעבד אם שחט פסח קודם תמיד כשר לכן חשיב זמן שחיטה מחצות. ולו"ד אפשר לומר דס"ל לרבא כר' יהודה במשנה פסחים ס"ג א' דגם תמיד של ערב פסח אסור לשחוט על החמץ, א"כ לפי"ז בא איסור חמץ מכוון מתחלת שעה שביעית שהוא זמן שחיטת התמיד.
ומי שאינו מבני החבורה אינו עובר על לא ילין. ולכאורה צ"ע בעיקר הקושיא איך ס"ד שאם יהיה לאחד בסוף העולם חמץ בביתו יהיה בכאן איסור לשחוט הפסח, ואין הסברא נוטה כלל לזה. ונראה דזה הרגיש רש"י וכתב וז"ל לאחד בסוף העולם שאינו מבני חבורה שישנו עמו [עם השוחט] בעזרה, יעבור השוחט הזה אם התרו בו, עכ"ל, ולפי"ז הוי הלשון בסוף העולם לאו דוקא, אלא ר"ל מי שאינו מבני החבורה וקאי בעזרה דניכר הדבר שעובר על לאו דאורייתא.
צ"ל דלשון התורה לחוד ולשון חכמים לחוד, דכאן מבואר – מלשון הקושיא – דבלשון תורה נקרא ערב פסח חול גמור, שהרי אמר ולא עולת חול ביו"ט, דהיינו לא עולת ערב פסח, ובלשון חכמים מצינו שהוא נכלל בשם חג המצות, שכן אמרו בפסחים י"ג ב' אין מביאין תודה בחג המצות מפני חמץ שבה ומוקי דאיירי בערב הפסח. ויש להעיר נ"מ בזה לענין מש"כ הרמ"א ביו"ד סי' שצ"ט ס"ג דבערב פסח אין נוהגין אבילות [היינו מזמן שחיטת הפסח], והאחרונים העירו על זה אלא דשוה ער"פ לשאר ערב יו"ט, ולפי מש"כ יתבאר אם אזלינן בתר לשון תורה נקרא ער"פ חול, וכיון דהא דאבילות אינו נוהג ברגל ילפינן במו"ק י"ד ב' מן ושמחת בחגך א"כ לא הוי ער"פ בכלל, משא"כ ללשון חכמים דגם ער"פ בכלל חג המצות אז באמת אין נוהג אבילות בער"פ, ויתכן דבאבילות הולכין אחר המיקל, אפשר בזה דאזלינן בתר לשון חכמים.
סמך על תוכן דרשות הבאות, דהלשון על פי הדברים ענינו תורה שבע"פ, וקשה לו דהלשון כתב לך משמע שהדברים נכתבים ועל פי משמע דלא כתבם.
ומבואר בגמ' כאן דהיינו רק כח הפלפול והסברא ניתן למשה, אבל גוף התורה היא מורשה לכל ישראל.
ר"ל אלה המפורשים בתורה ולא הלכות שנמסרו לך בע"פ והיינו הלכות למשה מסיני, ודרשה זו סניף היא להדרשה הבאה בענין זה ושם נתבאר יעו"ש.
ר"ל רוב דיני התורה באים ממדרש י"ג מדות שהתורה נדרשת בהן שהם מפרשים את התורה שבכתב, ואלה שהם מפורשים בתורה שבכתב ומבוארים מעצמם בלא מדרש מעטים הם לעומת המצות הנדרשות, ומסמיך זה על לשון הפסוק כי על פי הדברים האלה כרתי אתך ברית, ודריש על פי כמו על פה, והנה אם הכריתת ברית היתה על דברים שבע"פ ולא על תורה שבכתב ש"מ שתורה שבע"פ היא העיקר, מפני שמרובה היא על תורה שבכתב.
ר' יוחנן לשיטתיה בדרשה הקודמת תורה רובה על פה וכו' יעו"ש מש"כ שם. וטעם הדבר משום דתורה שבע"פ חביבה יותר מתורה שבכתב כמבואר בדרשה שבסמוך מירושלמי.
נראה דר"ל כיון דחזינן שעפ"י דברי התורה כרת הקב"ה ברית עם משה וישראל, וכן מצינו שעפ"י מצות מילה כרת הקב"ה ברית עם אברהם כמש"כ בפ' לך ביום ההוא כרת ה' את אברם ברית וגו' ואתנה בריתי ביני ובינך וגו' ש"מ שהענינים שקולים הם.
היינו הך דדרשה לעיל בשם ר' יוחנן. ונראה בטעם החביבות הזאת ע"פ מ"ש בריש יבמות ב' ב' מילתא דאתיא מדרשה חביבא ליה, ורוב תורה שבע"פ באה מדרשות מי"ג מדות.
רומז להמלאכים שירדו בתור אורחים לאברהם ואכלו אצלו כמבואר בפ' וירא, וע' מש"כ שם הנוגע לכלל דרשה זו.
עיין מש"כ מענין זה לעיל בפסוק לדעת כי אני ה' מקדשכם (ל"א י"ג) וצרף לכאן.
סימן ורמז בעלמא הוא, אבל עיקר ל"ט מלאכות ילפינן ממלאכות שהיו במשכן ונצטוו עליהן בפרשה זו שלא לעשותן בשבת במשכן, כמבואר בשבת מ"ט ב'. ובדבר הדרשה ה' לח' עיין מש"כ לעיל בפ' יתרו בפסוק כבד את אביך, שכך רגילין חז"ל בכ"מ, מפני שהם ממוצא אחד, והבאנו שם כמה דוגמאות לזה.
ר"ל דברים משמע תרי ה' דהדברים מרבה אחד הא תלת, אלה בגמטריא ל"ו הרי ל"ט. וגם זה רמז וסימן בעלמא כבדרשה הקודמת וכמש"כ שם.
ר"ל לענין הקרבת קרבנות שהן צורך גבוה מותרים להעשות בשבת. ודרשה זו היא מעין הדרשה שבסמוך בכל מושבותיכם אי אתה מבעיר אבל אתה מבעיר באברים ופדרים, אלא דהתם מורה רק לענין הבערה וכאן לענין כל המלאכות הדרושים לצורך גבוה. ולכאורה קשה לפי דרשה זו למה באמת לא תדחה בנין ביהמ"ק את השבת [עיין בדרשה ריש פ' הקודם ומש"ש] כיון דגם הוא צורך גבוה, וצ"ל דשאני קרבנות דקבוע להם זמן ובביטולם מבטלין מ"ע משא"כ בנין ביהמ"ק דלא קביע לה זמן ויום מוגבל.
שאם עשה בשוגג הרבה מלאכות בשבת חייב חטאת על כל מלאכה ומלאכה, ולא אמרינן שחייב רק אחת על חלול שבת בכלל, וכבר כתבנו מזה בפ' תשא בפסוק מחלליה מות יומת.
שמצותן להקטיר כל הלילה מותר להקטירן גם בשבת, ואע"פ דממה דכתיב עולת שבת בשבתו שמעינן זה, ובודאי גם אברים ופדרים של קרבנות שבת, אך י"ל דאי מהתם הו"א כיון דמותר לשרפם בלילה יניחום עד מוצאי שבת, לזה אצטריך כאן לאשמעינן דשבת הותרה אצל צרכי גבוה, ובתוס' פרשו בענין אחר.
דגם מיתת ב"ד יש מין הבערה והיא מיתת שריפה, והוא הדין לשאר מיתות ב"ד. ובירושלמי סנהדרין פ"ד ה"ו איתא בזה הלשון מכאן לבתי דינין שלא ידונו בשבת, ואע"פ דהלשון מורה לכל הדינין אפילו דיני ממונות, בכ"ז בעיקרו קאי על דיני נפשות, דבזה איירי שם הסוגיא, ומה דקיי"ל דגם ד"מ אין דנין בשבת יש בזה טעמים אחרים, ע' בחו"מ סי' ה'.
בירושלמי ביצה פ"ה ה"ב הובאה דרשה זו, ומפרש דאי אפשר לומר שבאה להתיר הבערה לצורך אוכל נפש דזה מפורש כתיב בפ' בא אך אשר יאכל לכל נפש הוא לבדו יעשה לכם, אלא באה לרבות אפילו נר של בטלה, ר"ל נר שאין לו צורך בה. ועיין בהה"מ ריש הלכות יו"ט כתב דטעם דרשא זו מפסוק זה משום דביום השבת מיותר, דהא איירי בשבת. ונראה דהוכרח לפרש כן ולא בפשיטות, משום דכתיב ביום השבת – ולא ביו"ט, יען דמצינו כ"פ דגם יו"ט נקרא שבת ע"ש השביתה כמבואר בשבועות ט"ו ב' וברש"י שם ובמנחות ס"ו ב' ולפנינו בארנו זה לעיל ס"פ בא בפסוק והיה לך לאות על ידך, יעו"ש, ולפי"ז אי לאו הדיוק מיתור המלות לא היינו ממעטין יו"ט מיניה.
דהו"א דהאיסור בכלל שלא יהיה בוער אש בשבת אף שהודלק מערב שבת לזה אמר דרק ביום השבת אסור להבעיר שלא תעשו הפעולה דהבערה בשבת, וכמו דמשמע הלשון לא תבערו ולא כתיב לא תבער אש, וממילא כשנדלק מע"ש מותר להיות דולקת והולכת בשבת, ועיין מש"כ בפ' משפטים בפ' כי תצא אש.
לישנא מעליא כלפי ישראל נקט, ודריש שרד מלשון שריד. ונראה דקשה לו למה לא כלל אותם בשם בגדי הקודש שבסמוך בפסוק, ופירש"י אלמלא בגדי כהונה שעל ידיהם מקריבין קרבנות שמכפרין על ישראל, עכ"ל, ולכאורה קשה למה לא פירש פשוט דבגדי כהונה עצמן מכפרין כדאיתא בזבחים [פ"ח ב' על פ' תצוה כ"ט א'], וי"ל דהוכרח לפרש כן משום דקשה ליה מה שאמר אלמלא בגדי כהונה וכו', דמה בכך אלמלא הבגדים הא הקרבנות עצמן מכפרין, ולכן פירש משום התכלית הבא ע"י בגדי כהונה דהיינו הקרבנות.
ר"ל כשהיו חותכין אותן בגרדין שלהן מתוך כלי אריגתן היו עושין כברייתן חלולין כדרך לבישתן ולא כשאר יריעה שצריך שוב לחתכה למדת הלבוש ולתפור במחט ומשיירין מהן מקצת שאינו ארוג עמהן ואותו שיור היה נארג בפני עצמו ומחברו במחט. ואע"פ דבגדי כהונה בכלל אין עושין אותן מעשה מחט אלא מעשה אורג כדכתיב (פ' תצוה) מעשה אורג, אך הכא איירי לענין הבית יד שלהם דהוא נארג בפני עצמו ומתחבר ונדבק עם הבגד, ובפ' תצוה שם בארנו בטעם הדבר.
באור הענין כי בכלל ענין התרת נדרים ע"י חכם לא מצינו ענינו בתורה וכל הפרשה הראשונה דסדר מטות איירי רק בהפרת האב לבתו והבעל לאשתו, וענין זה הוא מקובל לחכמים מדור דור עד משה רבינו, ובכ"ז דרך חז"ל בקודש למצוא לכל דבר מקובל איזה רמז בתורה, ומבואר בגמרא כאן רמזים שונים, ור' יצחק מוצא רמז לזה בפסוק שלפנינו דכתיב כל נדיב לב הביאו, ונראה הכונה דמשמע ליה דגם ההבאה היתה בנדבות לב ולא רק שהמחשבה מקודם היתה לנדוב ובשעת הבאה חזר, משום דא"כ היו מתירין לו, כי אין אונס, וכ"נ מפירש"י, וע"ע לפנינו בר"פ מטות בפסוק לא יחל דברו, ומה שנוגע לדין זה נבאר אי"ה בפ' נשא בפסוק איש כי יפליא לנדור נדר.
דרשה זו כפולה לעיל בפ' תשא בפ' הנזכר בזה, ושם נתבארה.
מדתלה מלאכה זו בחכמתן, משמע שחכמת נשים היא רק בזה, וענין החכמה בזה י"ל ע"פ המבואר בשבת צ"ט א' [ויובא בסמוך] שהטויה היתה בעוד שהשער היתה מחוברת לגוף העזים, וכמש"כ בפסוק הבא בחכמה טוו את העזים. והנ"מ בזה שאין חכמה לאשה אלא בפלך הוא שאין מוסרין דברי תורה הצריכין לעיון לנשים מפני שדעתן קלה וחכמתן ארעית ואינן יכולות לעמוד על חקר דבר עיוני, וע"י כן אפשר שתצאנה הרבה שגגות וטעותים. ונבאר מענין זה בארוכה אי"ה בפ' עקב בפסוק ולמדתם אותם את בניכם, וע"ע מש"כ לעיל בפ' בראשית בפסוק ויבן ה' אלהים את הצלע.
ונ"מ בזה שמחויבת האשה לעשות לבעלה מלאכה זו, דבשארי מלאכות אזלינן אחר מנהג המקום אם נהגו הנשים לארוג אורגת, לרקום רוקמת, ומפסוק זה ילפינן שאם לא היה דרך נשי העיר לעשות אחת מכל אלו המלאכות אין הבעל יכול לכוף את אשתו רק לטוות את הצמר, אחרי דמצינו מפורש בתורה שמלאכה זו מיוחדת לנשים, ובכל זאת אינו יכול לכופה רק לטוות בצמר ולא בפשתן, מפני שהפשתן מזיק לפה ולשפתים, וע' בכתובות נ"ט ב'.
כלומר שהטויה היתה בעוד שהשער היתה מחוברת לגוף, משום דאל"ה מה חכמה בטויה, משא"כ טויה במחובר באמת דורש חכמה יתירא.
ר"ל אין למדים מחכמה יתירא שהיתה במקדש. וצ"ע שלא אמרו שפטור מחמת זה, שאין גמר מלאכה בטויה כזו, אחרי שחסר עוד קציצה וגזיזה.
ס"ל פי' הכתוב דהמלה בחכמה מוסב אלמטה, בחכמה טוו, ונסמך על הדרשה הקודמת שהטויה היתה בעוד שהשער היה על גוף העזים במחובר, וזו היא באמת חכמה יתירה.
לא נתבאר לי מה היתה כונת משה רבינו בזה שלא נתייעץ עם הנשיאים, כי אם היה דבר מה להתייעץ למה באמת לא התייעץ, והלא כתיב (יחזקאל ז') ובקשו עצה מזקנים, וכן (משלי כ') מחשבות בעצה תכן, וכדומה. ואולי יש לומר משום דמעשה המשכן הראה הקב"ה למשה בתמונה של אש, והורהו כל פרטיו ודקדוקיו עד שלא נראה לו מקום להסתפק כדאיתא במנחות כ"ט א', ושוב אינו כבוד המקום שאחר דבריו יטכס עצה עם אנשים.
ועיין בתשב"ץ סי' קנ"ה וסי' קס"ב שלמד מדרשה זו, דמלך שממנה רב ונשיא בישראל בלא רשות ורצון הקהלה לא מהני לענין שיהיה יכול לדון בכפיה [בזמנים הקודמים] ולהיות פטור מלשלם אם טעה בשקול הדעת כדין מומחה, מדחזינן שגם הקב"ה נמלך בצבור, ועיין באו"ח סי' קנ"ג.
יתכן דקשה לו האם רק בבקר הביאו ולא כל היום, וכ"מ במ"ר תרומה פ' ל"ג, וע"ע מש"כ באור הלשון בבקר בבקר לעיל פ' תצוה ל' ז'.
ר"ל שהיו כולם מכוונים בכלי אומנתם ולא הוצרכו לשאול. ובגליון הש"ס העיר הגרי"ב דבילקוט הגירסא תנא לוי במקום תנא לודא שלפנינו, וכנראה נראה לו גירסת הילקוט, וחדוש על עינו הבהירה שלא העיר משבת קל"ז דאיתא שם ג"כ תנא לודא, ופירש"י שם חכם, ומזה מוכח, דעיקר הגירסא – לודא, דעל שם לוי הרגיל לא היה רש"י פירש כן.
שהיו הכל מצויין אצל משה רבינו וכדכתיב בפ' תשא והיה כל מבקש ה' יצא אל אהל מועד.
דככר משמעו שיהיה כל הזהב הדרוש למנורה ככר אחד. ונראה דאין הרבותא שלא עשה המנורה מחתיכת זהב שבור דזה פסול מדינא כמבואר במנחות כ"ט א' עשאה מן הגרוטאות פסולה אלא הרבותא היא דאף לא עשאה מככרות רבים שלמים דבאופן כזה כשר אלא שמקודם עשה כולם לאחדם, וזה הדור מצוה.
לפלא שלא העיר ממש"כ רש"י בשם מדרשים דבמכוון עשה הכיור מדבר זה לתכלית איזו כונה, יעו"ש, וא"כ אין ראיה מכאן, ולבד זה אפשר לפרוך ראיה זו לפי מה דקיי"ל (פסחים כ"ו א') קול ומראה וריח אין בהם משום מעילה, משום דדברים אלו אין בהם ממש ואין נחשבים למעשה, וא"כ לא היה בהם שמוש גמור בהדיוט. אך תמיהני שצריך לראיה זו בעוד שמפורש בתורה שהביאו חח ונזם לעבודת המקדש ועשו מהן כלי שרת, כנודע. ואולי אין כ"כ ראיה מחח ונזם שנעשה בהם שנוי עיקרי ע"י ההתוך.
יתכן דסמיך בזה על המבואר במ"ר ותנחומא פרשה זו, איש אמונות זה משה שנעשה גזבר על מלאכת המשכן, ואע"פ שהיה גזבר לעצמו היה קורא לאחרים ומחשב על ידיהם, שנאמר אלה פקודי המשכן אשר פוקד על פי משה, אשר פקד משה אין כתיב כאן, אלא ע"פ משה, ע"י משה ביד איתמר וגו' שאדם צריך לצאת ידי הבריות כדרך שצריך לצאת ידי המקום, שנאמר והיתם נקיים מה' ומישראל.
ר"ל כנגד י"ח פעמים דכתיב בפ' פקודי כאשר צוה לבד הצווי שבפסוק שלפנינו. ואולי יוצא מן המספר צווי זה מפני שכל המלאכה היתה ע"י בצלאל ואהליאב וצווי זה כתיב בבצלאל לבד. ומה דקרי לפרשה זו פרשת משכן שני י"ל דכיון דענין מעשה המשכן כתוב פעמים בתורה בפ' תרומה ובכאן, קרי לפרשת תרומה משכן ראשון ולפרשה זו משכן שני, ואולי צ"ל שבפרשת משכן שניה, וקאי על הפרשה, והמפרשים פירשו בזה פי' רחוק. וטעם שייכות הענין מתפלת י"ח ברכות לי"ח צוויין שבפרשת המשכן י"ל ע"פ מ"ד במ"ר פרשה זו משכן משכן שני פעמים [אלה פקודי המשכן משכן העדות] רמז למשכן שנתמשכן שני פעמים בעונות, וכ"א בש"ר פ' ל"א על הפסוק ונתתי משכני בתוככם אל תקרא משכני אלא משכוני, וכן אמר בלעם מה טובו אהליך יעקב משכנותיך ישראל אהליך כשהם בנויים ומשכנותיך [מלשון משכון] כשהם חרבים, יעו"ש, ולאחר שחרב המשכן ובטלו הקרבנות שהם מכפרים אין לנו אלא תפלה שעומדת במקום קרבן, ועושין זכר ורמז לזה ע"פ מספר הברכות, וכמו שעושין רמז במספר הפסוקים בתפלת ר"ה, עשר פסוקים זכר לעשרה מאמרות שבהם נברא העולם בר"ה, ועוד כהנה.
בא לרמז בזה, שכל דבר שאדם עושה במכוון לצאת ידי המקום ולשם שמים מסייעין אותו שיכוין הדבר לאמתו. וי"ל עוד דמרמז מאמר זה לאגדה דבבלי ברכות נ"ה א שאמר משה לבצלאל שיעשה מקודם הארון וכלים ואח"כ יעשה את המשכן, ואמר לו בצלאל, בנוהג שבעולם אדם בונה בית ואח"כ מכניס לתוכו כלים, שמא כך אמר לך הקב"ה עשה משכן ארון וכלים, והודה לו משה רבינו עיי"ש ולפנינו בפ' תשא ל"א ב', וזה מורה שלהיות שבצלאל עשה הכל לשם שמים ובכונה לצאת ידי המקים, כוונה דעתו לדעת המקום אפילו דברים שלא שמע מפי משה, וע"ע מש"כ בענין קרוב לזה בס"פ האזינו בפסוק כי לא דבר רק הוא מכם בבאור מאמר הירושלמי כאן ללמדך שכל דבר שב"ד נותנים נפשם עליו לסוף מתקיים בידם, יעו"ש.
לא ידעתי מה חדשו בגמרא בדין זה המפורש בפסוק, וכמדומה לי שאין זה מדרך הגמרא בעלמא להורות דין מפורש ממש כהווייתו בתורה, ואולי י"ל משום דהלשון כליל תכלת מצינו במנחות מ"ב ב' עוד להוראה אחרת, והיינו שתהיה התכלת כולו תכלת ממש בלא תערובות סממנים שונים, יעו"ש, ולפי"ז אפשר לכאורה לפרש גם בפסוק זה שלפנינו כליל תכלת שתהיה התכלת כולו תכלת נקי בלא תערובות, על זה מפרש הגמרא דכליל תכלת קאי על המעיל, שיהיה המעיל כולו מתכלת, והא דהתכלת תהיה נקיה ילפינן משארי מקומות דכתיב בתורה כליל תכלת.
ר"ל וכאן ג' מינים יש, תכלת וארגמן ותולעת שני דהוו להו כל חד וחד תמניא.
יחד כולן ששה.
דבקדשים אינו מעכב רק דבר ששינה בו הכתוב.
דכאן ליכא למימר על ממש, דהא הפרוכת היתה מחיצה להבדיל בין הקודש ובין קה"ק כדכתיב בפ' תרומה, וע"כ שהיתה הפרוכת אצל הארון ולא עליו ממש, וע' בסוכה ז' ב' ובירושלמי סוכה פ"ז ה"ז הובא פסוק זה לענין דופן סוכה, ומפני כי לא קיי"ל כאותה דרשה לכן השמטנוה.
כונת הקושיא דפסוק הראשון מורה דהכיור היה מפסיק בין אהל מועד ובין המזבח, ופסוק השני מורה דהמזבח היה ממש כנגד פתח אהל מועד בלא הפסק דבר בנתיים, ולכן כדי שלא יסתרו הפסוקים זא"ז צ"ל שהיה צריך ליתן הכיור כל מה שאפשר לקרבו באויר שבין מזבח לאהל מועד, ובלבד שלא יהא מפסיק בין מזבח ולפתח, וזה יצוייר באופן כזה שנתנו הכיור בין האולם ולמזבח משוך מעט מזוית המזבח ולדרום [ולא לצפון, משום דצפון צריך שיהיה פנוי מכלים כדילפינן בגמרא כאן ולפנינו בר"פ ויקרא בפסוק צפונה לפני ה'], נמצא שאינו כנגד המזבח כלל אלא כבין אהל מועד ולמזבח.
ר"ל כשם שאם העלו חולין על גבי המזבח בודאי אינו קדוש אלא א"כ הקדישן מתחלה במכוון, כך אין הכלים מקדשין אלא א"כ נותנין לתוכן מפורש על מנת שיקדשו. וע"ע מענין זה בבבלי סוכה נ' א' ובתוס' שם.
עיין מש"כ לעיל בס"פ תצוה בפסוק כל הנוגע במזבח יקדש.
כי באופן אחר לא היה באפשר, שא"א היה להקדים שהרי עדיין לא הוקם המשכן, וגם לא היה באפשר לאחר, כי מכיון שהוקם המשכן הוצרכו לתרום הלשכה ולהביא קרבנות הצבור שקרבו בו ביום, וילפינן כן לדורות שמתחילין לתרום מן החדש באחד בניסן. ועל יסוד זה קיי"ל דבאחד באדר משמיעין על השקלים, ככל זמן ב"ד שלשים יום, וע"ע לפנינו בפ' פינחס בפסוק זאת עולת חודש בחדשו נביא עוד דרשה בענין זה.
דבמשכן לא היה בו שום יוצא מן העץ אלא פשתן כדכתיב עשר יריעות שש משזר, וכבר נזכרה דרשה זו לפנינו לעיל בפ' תרומה בפסוק ואת המשכן תעשה עשר יריעות שש משזר (כ"ו א') ושם בארנוה בכל פרטיה, ועוד נבארה אי"ה בפ' חקת בפסוק זאת התורה אדם כי ימות באהל, עיין שם ושם.
קס"ד דרב שימי דרב ס"ל דבאמה דידיה משערינן ולכן הקשה לו א"כ עשיתו למשה בע"מ דיתחייב דיהיה גופו גדול מאבריו [מזרועותיו], והוא משום דכל אדם אין גופו אלא שלש אמות באמתו, והשיב לו רב דכונתו דמדת האמות שאמר הוא באמה של קרש, וע"ל בפ' במדבר ג' כ"ו.
ר"ל בבמה מותר להקריב בלי רחיצה, והיינו בבמה קטנה שכל אחד עשה לעצמו בחצרו וגינתו להקריב עליה קרבנותיו [בשעת היתר הבמות דהיינו קודם בנין הבית בשילה ואחר שנחרבה שילה בימי עלי – קודם שנבנה המקדש בירושלים]. וטעם הדבר משום שלא היתה שם השראת השכינה וממילא אין מעלת קדושתה כקדושת המזבח שתעכב בה רחיצה, אבל בבמה גדולה דהיינו במת צבור שהיה בנוב וגבעון קודם שנבנה המקדש נהגו כמו במקדש, וכן יש כמה ענינים שמשונים דיני במה קטנה מדיני המקדש וכמשכ"ל בפ' תצוה סוף פרשה כ"ח יעו"ש, והכל מטעם העדר השראת השכינה שם כמש"כ. ונראה דסמך דרשה זו על לשון המזבח בה' הידיעה דמשמע ליה המזבח דאיירי ביה קרא דהיינו מזבח של משכן ולא של במה, ולא ידעתי למה לא סמך דרשה זו על הפסוק הקודם דפ' תשא (ל' כ') ירחצו מים בגשתם אל המזבח, וצ"ע.
הא דלא פריך מפסוק ובבוא משה אל אהל מועד דכתיב בפרשה זו פשוט הוא די"ל דהיינו בהסתלקות הענן, והא דלא יכול לבא היה בעת שכינת הענן, אבל מפסוק ויבא משה בתוך הענן מקשה שפיר, דכיון דהענן לא היה מניעה לביאתו, א"כ מה זה הטעם בפסוק הקודם ולא יכל לבא כי שכן עליו הענן, ומתרץ שתפסו הקב"ה והביאו בענן, ר"ל שהחזיק בו להגן עליו מחמת קדושת הענן וכמ"ש בחולין צ"א ב' על הפ' והנה ה' נצב עליו כאדם שמגין על בנו, יעו"ש, ועיין בפירש"י בפסוק זה.
בקרבן דידהו [שמקבלין נדרים ונדבות מן העובדי אלילים כפי שיתבאר לפנינו בפ' אמור, כ"ב י"ח], לא הוא ולא ישראל בשבילו, ועיין תוס' מנחות פ"א ב' ד"ה מצינו.
ומפרש בתו"כ דהרבותא בזה דהו"א שיסמכו על השלמים מפני שיש בהם חומר שצריכים תנופה בבעלים לכן גם צריכים סמיכה בבעלים קמ"ל. אמנם יש להעיר בהוכחה זו מתנופה, הא תנופה גופה אינה נוהגת בנשים כפי שיתבאר במקומו, וי"ל.
כונת הדרשה להורות דפרשה זו לא איירי בקרבנות חובה, חטאת ואשם, אלא בקרבנות רשות שהם קרבנות נדבה, דכך מורה בעלמא הלשון כי על רשות, וכדאיתא במ"ר פ' צו פ' ט', בכל המצות כתיב כי תפגע כי תראה כי יקרא, אם באת מצוה לידך אתה זקוק לעשותה, ואם לאו אי אתה זקוק לעשותה וכו', וזה הוא מפני דלשון כי הוי כמו הלשון אם, לשון תנאי.
משום דהו"ל מצוה הבאה בעבירה. או מטעם שאמרו בגיטין נ"ה ב' כדי שלא יאמרו מזבח אוכל גזילות, ויש בזה משום חלול השם, והנה אע"פ דבסמוך פ' הבא דרשינן ענין זה מלשון קרבנו ולא הגזול, אך כן הוא דרך הגמרא להסמיך דין אחד מלשונות המורים אותו הדין באותו הענין. ולדינא קיי"ל דאפילו באופן שהגזל כבר נעשה שלו, כגון לאחר שנתייאשו הבעלים שקנה ביאוש ג"כ פסול לקרבן מפני הכבוד.
שמהם מקבלים אפילו מן המומר. ובענין מומר ישראל עיין בסמוך בדרשה מן הבהמה. וע"ע מש"כ בנוגע לדרשה זו לקמן פרשה ד' פסוק כ"ב בדרשה בשגגה ואשם.
מדייק מדלא כתיב כי יקריב מכם לה', ומדכתיב קרבן משמע ליה דגם לפני ההקרבה הוא קרבן, והיינו שמקדישו בפה לקרבן. ואע"פ דבדרשה הקודמת דריש ר"ש ענין אחר מלשון זה, אך שם הדרשה מסדר הלשון מדלא כתיב לה' קרבן, וכאן דריש מיתור כל המלה קרבן, ועי' מענין זה בנדרים ט' ב' ובר"ן שם.
ר"ל אלו נאמר מן הבהמה לבד היה אפשר לומר דלא רק בהמה לבד כשרה לקרבן אלא גם חיה, ואף דכתיב מן הבהמה אך מצינו דחיה בכלל בהמה, כמו בפ' ראה זאת הבהמה אשר תאכלו שור שה כשבים וגו' איל וצבי ויחמור, ולכן הוסיף מן הבקר ומן הצאן לומר בקר וצאן אין חיה לא, דבבקר וצאן בודאי לא כלול גם חיה. ומטעם זה קיי"ל דהמקריב אברי חיה למזבח עובר בעשה דכתיב מן הבקר ומן הצאן תקריבו את קרבנכם, הא חיה לא, ולאו הבא מכלל עשה עשה.
הרי מבואר דעולה באה מן הבקר לבד ומן הצאן לבד. ודעת חד מ"ד דילפינן ענין זה מפסוק דפ' שלח (ט"ו ג') וכי תעשו עולה לה' מן הבקר או מן הצאן כפי שיתבאר שם.
ואע"פ דמצינו כמה מצות בתורה שבאו בלשון רבים ואינם נעשים בשותפות, כמו בלולב ולקחתם לכם ובציצית ועשו להם, אך כאן הדיוק מדפתח הכתוב בלשון יחיד, אדם כי יקריב, דלפי"ז הו"ל לסיים ג"כ בלשון יחיד, יקריב את קרבנו. ואמנם זה פשוט דרק קרבנות נדבה באים בשותפות ולא קרבנות חובה, משום דקרבנות חובה באים לכפרה, וכ"א צריך להתכפר כפרה שלמה בקרבן שלם, וכמ"ש בב"ק מ' א' לענין תשלומי כופר, דאי כיפרא כפרה צריכין השותפין לשלם כ"א כופר שלם. וע"ע לקמן ריש פרשה ב' דיוצא מכלל קרבנות נדבה שבאים בשותפות היא המנחה שאינה באה בשותפות משום דכתיב בה נפש, יעו"ש.
ר"ל שגם הצבור מביאין קרבן נדבה, וטעם הדיוק מדהו"ל לכתוב תקריבוהו או תקריבו אותו דהא קאי אקרבן, ומדשני לכתוב את קרבנכם ש"מ שבאה לדרשה. וע' בפירש"י בפ' זה.
ר"ל מאותן המינין שהיחיד מביא מן הבהמה וכו' וכהפרטים שנתבארו שם להוציא את הרובע וכו', ולא אמרינן דלצבור הוקלו הפרטים.
ר"ל אפילו מנחות שאינן נקמצות כגון מנחת כהנים דכתיב בה (פ' צו) כליל תהיה ג"כ אסורה לבא חמץ ושאור ודבש, ועיין בדרשה הבאה.
ר"ל דהו"א כיון דתכלית המנחה הוא הקומץ שמקטירין אותו א"כ אך בו קרינן אשר תקריבו לה' ואסור לבא בו שאור ודבש, משא"כ יתר המנחה הנשארת מן הקומץ, קמ"ל.
כגון שיצאה חוץ לקודש או שנטמאה. והרבותא היא אע"פ שגם טמאה נשרפת בקודש בכ"ז אין בה החומר שתפסל בחמץ.
הרי דהקפיד הכתוב על העשיה ביחוד ועל האפיה ביחוד, ש"מ שעל כל עבודה שבה חייבים, כגון עורך אחר הלש ואופה אחר העורך כולן חייבים, ולשון הכל מודים ר"ל אפילו מאן דפליג בכהאי גונא בעלמא כגון בענין איסור הטלת מום בבכור וס"ל דמטיל מום אחר מום בבכור פטור, אבל הכא מודה. וע"ע לקמן בפ' צו בפסוק הנזכר.
ובעלמא דרך הכתוב לכתוב כלל אחד בשני שמות, כמו כל אלמנה ויתום לא תענון, לעשות את כל חקתיו ומצותיו, וה"נ הול"ל כל שאור ודבש.
דשתי הלחם באים חמץ.
כי אם הכהנים רוצים ללוש ולטגן שירי מנחה בדבש מותר וגם מצוה, דכל מתנות כהונה נאכלין בגדולה דכתיב (פ' קרח) למשחה ודרשינן לגדולה כדרך שהמלכים אוכלין [עיי"ש לפנינו], משא"כ שאור אסור אפילו בשירי מנחות דכתיב (ר"פ צו) לא תאפה חמץ חלקם ודרשינן (מנחות נ"ה א') אפילו חלקם לא תאפה חמץ.
כונת השאלה טהורה מניין, כיון דאיירי בנוגע בנבילה א"כ אין חילוק בין נבילת חיה טמאה לנבילת חיה טהורה, וא"כ קשה ל"ל למכתב כלל טמאה דיש לדייק הא טהורה לא, ועל זה אומר דמה שכתב טמאה לא בא להוציא נבילת בהמה טהורה, אלא שדבר בהוה מפני שהטהורות על הרוב נתרות בשחיטה, משא"כ הטמאות דנבלתם מצויה ומביא ראיה מלשון שרץ טמא, דבו אין שייך טהור וע"ע בדרשה הבאה.
דהא בהמה בכלל חיה, כדכתיב פ' שמיני זאת החיה אשר תאכלו וסמיך ליה כל בהמה מפרסת פרסה.
ר"ל מה להלן לענין אוכל קדשים בטומאת הגוף כתיב נפש כי תגע בכל טמא בטומאת אדם או בבהמה טמאה ואכל מבשר זבח השלמים, הרי זה טומאת קודש, אף הכא כן, ועיין בדרשה הבאה.
ר"ל דמשום הדור מצוה לא דחינן מצוה בשעתה. ועיין מש"כ בענין כזה בפ' בא בפסוק ושמרתם את המצות. ובמנחות ע"ב א' למדו ענין זה בלימוד אחר ממה שהיו שורפין בשבת אברי תמידין ומוספין אע"פ שכשרים כל הלילה שלאחריו, יעו"ש.
ר"ל אינו חייב עד שישים שמן על מנחה לא פחות משיעור כזית ולא כמו לבונה שחייב אם נתן אפילו על משהו מנחה, וכפי שיתבאר.
ר"ל בעיקרה של מנחה, ושירי מנחה אינם נקראים בשם מנחה סתם אלא מותר המנחה, ומדכתיב עליה שמע מינה דרק אגוף המנחה הנקטרת קפיד קרא, והיינו אקומץ, וכמש"כ כ"פ בריש הפרשה דעיקר מנחה נקרא הקומץ.
ר"ל יכול דחייב גם אם נותן שמן ולבונה בכלי ומשים הכלי על הכלי שבו המנחה או הקומץ, ת"ל עליה בגופה של מנחה איירי קרא, ופירש"י אינו חייב עד שיערב את השמן או הלבונה במנחה, עכ"ל. וצ"ל דמ"ש עד שיערב אשיגרא דלישנא הוא, משום דבאמת בשמן חייב בשפיכה לחוד, ובלבונה חייב גם אם נתן על הסולת אע"פ שלא עירבן כל זמן שלא לקטן כמבואר בסוגיית הגמרא כאן.
ר"ל בלבונה כתיב נתינה, ושיעור נתינה בעלמא הוא בכזית, דילפינן ממה דכתיב בפ' אמור ונתן לכהן את הקודש ובההיא נתינה כתיב אכילה וסתם אכילה בכזית וילפינן לכל נתינה דהוי בכזית, וגבי שמן כתיב עליה וכן גבי לבונה כתיב עליה דהיינו כזית, והוי רבוי אחר רבוי ואין רבוי אחר רבוי אלא למעט דגבי לבונה לא בעינן כזית מנחה אלא דגם על משהו מנחה נמי חייב.
הא דמנחה קרויה חטאת מבואר כאן, והא דחטאת קרויה מנחה נראה משום דחטאת נהפכה להיות מנחה כשאין ידו משגת לכשבה או שעירה, כמבואר בפרשה זו, כן נ"ל לדייק מתוך פירש"י, וע' בתוס'.
דין החטאת בפרשה הקודמת בפסוק חטאת הוא (כ"ד).
מנחת חוטא היא המנחה המבוארת בפרשה זו, ומדייק מיתור הלשון כי חטאת היא, דהא איירי בענין חטאת, ולכן בא לאורויי על עכוב עשייתה לשמה, ודריש היא בהווייתה תהא, ואע"פ דלעיל גבי שאר מנחות כתיב ג"כ הלשון מנחה היא, אך התם בא זה הלשון להורות דינים אחרים כמבואר בפרשה ב' פסוק ו'. וגם י"ל דטעם הדיוק מדכתיב כאן חטאת היא וכן בפסוק הסמוך כתיב כלשון זה הוי כמו ששינה עליו הכתוב לעכב, כמו שידוע כלל זה בקדשים.
כבר נתבאר כ"פ בפרשה זו, דכ"מ דכתיב כלשון זה חטאת היא, עולה היא, אשם הוא, יש בזה דרשה, משום דלגופיה מיותר הוא, ודריש דבא לרמז דבכל אופן הוי חטאת אע"פ שנתן עליה לבונה, ומלשון היא דריש שאם נתן שמן פסולה. ומה שראה להוציא את השמן ולהכשיר את הלבונה הוא משום דלבונה אפשר ללקטה, משא"כ שמן, ולכן אם נתן לבונה שחוקה שא"א ללקטה פסולה כמו בשמן. והנה אע"פ דבדרשה הקודמת כבר דריש הלשון חטאת היא, אך כן דרך הגמרא להסמיך ענינים שונים על לשון שניתן לדרוש בתורה, כנודע.
קאי על המנחה שמביא הכה"ג בכל יום כמבואר ר"פ צו, ור"ל דמדאינה קרויה חטאת לכן גם המותר מן המנחה דהיינו אם הפריש מעות לעשירית האיפה ונתותרו לא יביאם לנדבת צבור כדין שאר חטאות [ע' תמורה כ"ג ב'] אלא ירקבו, ואע"פ דביחזקאל (מ"ו) קרי גם למנחת כה"ג חטאת אך הוא שם מושאל לשם כלל המנחה אך לא לענין פרטי דיניה שנתמעט כאן.
פירש"י דהול"ל זאת החקה, עכ"ל, ולא ידעתי מאי עדיפא ליה לשון חקת מלשון תורת. ולו"ד נראה דמדייק כל יתור פסוק זה שלא נתחדש בו מאומה, אחרי דכל פרט שבפסוק זה נתבאר במקומו, ומה היה פרשה חסרה אם היה חסר כל פסוק זה, ולכן דריש ע"ד אסמכתא שבא לרמז שהעסק בתורה בעניני קרבנות חשובים כהקרבה עצמה, ומה שלא סיים עוד ולא מלואים ולא זבח השלמים כלשון הפסוק, פשוט הוא משום דאלו אינם באים לכפרה ולא שייך לומר שהתורה מכפרת תחתיהן, וע"ע מש"כ בנוגע לדרשה זו לעיל בפסוק זאת תורת החטאת (ו' י"ח) וצרף לכאן.
נראה בטעם דרשה זו ובכל הבאות בפ' זה מעין דרשה והיקש זה ע"פ מש"כ בדרשה הקודמת דלכאורה כל פסוק זה מיותר כולו, שאין בו כל חידוש, אחרי דכל קרבי נתבארו דיניו בפרשה מיוחדת, ולכן דרש שלכן כלל כל הקרבנות כולם ביחד כדי להשות דינים שונים שבהם זל"ז וכפי שיתבאר.
ר"ל ולא בצור וצפורן וכדומה, ובעולה גופה למדין דצריך סכין מדכתיב בפ' וירא ויקח את המאכלת לשחוט, והתם עולה הואי כדכתיב שם והעלהו לעולה, ועיין מש"כ שם. אבל אין לפרש דילפינן מעולה דצריך כלי לקבלת הדם משום דכתיב בעולת סיני (ס"פ משפטים) ויקח משה חצי הדם וישם באגנות, יען דשם היו גם שלמי צבור, וא"כ מבואר דבכל הקרבנות הדין כן, ולא רק עולה.
עיין מש"כ לעיל אות קמ"ב וצרף לכאן.
במנחה כתיב מפורש כל זכר בבני אהרן יאכלנה (לעיל ו' י"א) וכל אשר יגע בהם יקדש, וע"ע בסמוך אות קמ"ז.
עיין משכ"ל אות קמ"ב וצרף לכאן.
החטאת אינו בא ממעות קודש, דכתיב בפ' אחרי והקריב אהרן את פר החטאת אשר לו ודרשינן משלו ולא משל כסף מעשר, וחטאת נעשה בימין דכתיב ביה (ויקרא ד' ו') וטבל הכהן את אצבעו וילפינן שם ממצורע דכתיב ביה וטבל הכהן את אצבעו הימנית, וחטאת מתקדשת בבלוע דכתיב בה (לעיל ו' כ') כל אשר יגע בבשרה יקדש, ואף כל הקרבנות כן. והנה אע"פ דבדרשה הקודמת יליף התקדשות בבלוע ממנחה, מפרש בגמרא דאצטריכו שניהם, משום דאי ממנחה לבד היה אפשר לומר שאני מנחה דאיידי דרכיכא מבלעי [שהיא סולת בלולה], ואי מחטאת לבד לא היינו יודעין מנחה, דהיה אפשר לומר דבשר אגב דשמן קדיר משא"כ מנחה, לכך אצטריכי שניהם.
עיין משכ"ל אות קמ"ב וצרף לכאן.
באשם לא שייך שפיר ושליא שהרי מן הזכרים הוא בא [וצ"ע שלא למד זה לעיל מעולה שג"כ אינה באה אלא מן הזכרים], ועצמותיו מותרין לעשות מהן כלים, וילפינן זה מדכתיב לכהן אשר יכפר לו בו יהיה (לעיל פ' ז' ) עיי"ש.
עיין משכ"ל אות קמ"ב וצרף לכאן.
ר"ל במלואים לא היו בעלי חיים במותריהן שהרי קרבן צבור הם ולא הוכשרו שנים לאחריות וגם לא אבד אחד מהן והפריש אחר תחתיו ונמצא הראשון, אף כל הקדשים אין בעלי חיים מותריהן בשריפה, וכגון אם הפריש שתי בהמות לאחריות חובתו שאם תאבד האחת יתכפר בשניה או אם הפריש קרבן ואבד והפריש אחר תחתיו ונמצא הראשון והקריב אחד והשני נותר, אין נותר זה בשריפה אלא ירעה עד שיפול בו מום וימכר ויפלו דמיו לנדבת צבור.
עיין משכ"ל אות קמ"ב וצרף לכאן.
דפרשת מלואים נאמרה כולה בכל פרטיה בסיני כמבואר בפ' תצוה בפרשת וזה הדבר, יעו"ש.
עיין מש"כ לעיל אות קמ"ב וצרף לכאן.
ושלמים גופא ילפינן מדכתיב בפ' ויקרא ואם זבח שלמים קרבנו שתהא זביחה לשם שלמים כמבואר לפנינו שם.
עיין משכ"ל אות קמ"ב וצרף לכאן.
ר"ל מה שלמים יש בהם מפגלין ומתפגלין, שהדם הוא מפגל והבשר והאימורין מתפגלין, שאם חשב בשעת זריקת הדם לאכול הבשר חוץ לזמנו נעשה הבשר פגול, אף כל דבר שיש בו מפגל ומתפגל שייך בו פגול, לאפוקי מנחת כהנים ומנחת כהן משיח ומנחת נסכים שהן מתירים את עצמם, ואין בהם שיריים להתפגל מחמת עבודת מתיריהם, אין פגול נוהג בהם לענין חיוב כרת, היינו שהאוכל אינו חייב כרת, אבל לכתחלה אם חשב עליהן מחשבת פגול בודאי לא ירצו. ודין זה בפרטיות נתבאר אצלנו לעיל פסוק י"ח בדרשה זבח שלמיו, יעו"ש.
יתכן דמדייק דאי לאו דלשון ביום בא להורות הדין ביום ולא בלילה לא הו"ל לכתוב כלל ביום צותו, כיון דכתיב מקודם זאת התורה לעולה וגו' אשר צוה ה' את משה, ולכן דריש הלשון ביום צותו את בני ישראל להקריב, ר"ל שיצוהו להקריב ביום ולא בלילה. ועיין לעיל פ' ט"ז בדרשה ביום הקריבו את זבחו דגם זריקת הדם צריך להיות ביום וביום שחיטת הקרבן, וע"ע מש"כ בענין זה ר"פ ויקרא.
ע"פ הכלל דכל דבר שמצותו ביום כשר כל היום, ובדרשה הקודמת ילפינן מכאן דרק ביום מקריבין, ופשוט דזה הוא בסתם קרבנות, אבל בקרבנות המיוחד להם שעות כגון פסח ותמיד כשרים רק בשעתן. והנה לפנינו בגמרא חסר ולקבלה, והעתקנו כמו שהיא הגירסא במשנה, וכן היא הגירסא בגמרא בש"ס כת"י.
כי היה אפשר לומר דאין איסור בהעדר סנפיר וקשקשת רק המינים האלה שיצוייר בהם סימנים אלו, והיינו אלה שיש להם עצמות והם פרין ורבין. וקים להו לחז"ל דרק באלה שייך הגידולים סנפיר וקשקשת, משא"כ מינים כאלה שאין להם בטבע סנפיר וקשקשת, והם אלה שאין להם עצמות ואינם פו"ר, על זה אומר דמרבינן לאסור גם אלה מריבוי דוכל אשר אין לו.
סילונית הוא מין חיה שחציו דג וחציו אדם, וצ"ל סריינא, עי' רש"י בכורות ח' א'. אמנם לענין טומאת אהל אין זה מטמא, משום דכתיב זאת התורה אדם כי ימות ובעינן אדם שלם.
באור כל דרשות אלו עיין לעיל בפסוק ח'.
ר"ל כמו שהיו בשעת מיתה, לחים, וקי"ל דאם ע"י שריה מעל"ע בפושרין יחזור הבשר לכמות שהיו, נחשב כלח.
משום דשחיטתה מטהרתה מידי נבילה, וטעם הדיוק מלשון מן הבהמה הוא מפני דלשון מן מורה בעלמא על פרט היוצא מן הכלל, וכמש"כ בר"פ ויקרא אדם כי יקריב וגו' מן הבהמה, יעוי"ש.
וזה יצוייר רק באבר שלם, משא"כ סתם חתיכת בשר אפשר שהוא בלא גידים ועצמות.
ר"ל סתם בהמה כולל כל מין בהמה ואפילו טמאה.
וטהורה ילפינן בק"ו אם תועיל לו מחיצת אמו להתירו באכילה כשמת במעיה ונשחטה אמו כש"כ שתועיל לו חיות אמו לטהרו מידי נבילה.
דרשה כזו כפולה לעיל בפ' ל"ה בדרשה וטמאים יהיו לכם, ושם נתבארה.
זה נסמך על הדרשה דלעיל מן הבהמה דטריפה ששחטה אינה מטמאה דאינה בכלל נבילה משום דשחיטתה מטהרתה מידי נבילה, יעו"ש. על זה מוסיף כאן דדוקא בהמה כזו שיש בכלל מינה דין שחיטה לולא היתה טריפה אז השחיטה מטהרת אותה מידי נבילה, אבל ולד בן שמונה חדשים שנולד חי ושחטו אין שחיטתו מטהרתו מטומאת נבילה, מפני שבכלל אין שחיטה מועלת בבן שמונה, דלאו ולד הוא, ורק כשהוא במעי אמו ניתר בשחיטת אמו, ויליף זה מלשון לאכלה, דלשון זה לכאורה סותר כלל הענין, כיון דלדינא אין נ"מ לענין טומאת נבילה בין טהורה לטמאה, א"כ למה זה אמר אשר היא לכם לאכלה שמורה רק על טהורה, ולכן דריש דלשון זה מורה המוכן לאכילה וזה כולל בן שמונה המוכן לאכול בשחיטת אמו ואין צריך שחיטת עצמו, אבל אם נולד שוב אין השחיטה מועלת לו כיון דלאו בר קיימא הוא, וגם בחייו חשיב כמת.
כל עצם חלול שיש בו מוח קרוי קולית, ועיין באות הסמוך.
הנה נבילה אין עצמותיה מטמאין כפי שנתבאר כ"פ בפרשה זו מדרשה מבשרם ולא בעצמות, והלכך עצם סתום אינו מטמא במגע, אחרי דאי אפשר לו ליגע במוח שבפנים, אבל נקובה ואפילו כחוט השערה שאפשר להכניס בו חוט השערה של ראש וזקן הרי היא מטמא במגע
אצטריך לאשמעינן זה, דלא נימא כיון דאחרי הכביסה צריך הכהן לראות ולהוכח מצב הנגע לא סמכינן בכביסה על מי שהוא אלא רק על הכהן עצמו דשמא לא יכבסו כראוי, קמ"ל. וכהאי גונא דרשינן לקמן בפ' מצורע (י"ד ד') וצוה הכהן ולקח, הצווי בכהן והלקיחה בכל אדם, ועוד שם וצוה הכהן ופינו, וצוה הכהן וחלצו, יעו"ש.
ר"ל לדעת אדם ולא אם נפל הבגד מאליו במים, ומדייק זה מדכתיב כאן וכבסו ולקמן בפסוק נ"ח כתיב וכֻבס בפעל סתמי, ש"מ דכאן צריך כונה לכבס. ובחולין ל"א ב' איתא דעת ר' יונתן בן יוסף דגם שם צריך לדעת אע"פ דכתיב וכֻבס, משום דמקשינן לכביסה זו, כפי שיבא לפנינו. ומכאן ילפינן לטבילת נדה שצריכה ג"כ כונה לטבילה, ועיין בסוגיא דחולין שם.
ר"ל דלשון את אשר בו הנגע משמע את כל הבגד והלשון אשר בו הנגע משמע רק מקום הנגע, דאל"ה הול"ל וכבסו אותו כמש"כ בסמוך בפ' נ"ו אחרי הכבס אותו, ולכן כדי להשות הלשונות צריך לכבס גם חלק מן הבגד עמו, והיינו המקום שסביבות הנגע.
עיין מש"כ לעיל בפ' ט"ז אות ס"א ובפ' י"ח אות ס"ה בטעם הרבוי מלשון ואשה. וראוי לדעת, כי מפסוק זה עד פסוק כ"ה איירי בנדה, והא דאפקיה בלשון זיבה הוא משום דשם זיבה כולל כל דבר לח הניגר, ומפסוק כ"ה ולהלאה איירי בזבה, וזה כלל וידיעה כללית לכל הדינים שיתבארו מפסוק זה עד פסוק כ"ה שכולם איירי בעניני נדה.
ולולא כן היה אפשר לטעות מלשון בבשרה דאפילו מכל הגוף טמאה, ועיין ברי"ף וברא"ש פ"ב דשבועות הובאה דרשה זו.
דהיה אפשר לכתוב דם זבה בבשרה. ועיין מש"כ בענין זה לקמן פסוק כ"ה בדרשה כי יזוב זוב דמה, ועיקר הלמוד דדם נדה מטמאה יתבאר לקמן בפסוק ל"ג בדרשה והדוה בנדתה, יעו"ש.
ר"ל אפילו אם רק יצא הדם מהמקור לבד שנתעכב לצאת מכותלי הפרוזדור. והראיה ממה דכתיב כאן בבשרה בהיפך הלשון דכתיב בזב (פ' ב') זב מבשרו וכן בש"ז (פ' ט"ז) כי תצא ממנו ודרשינן התם עד שתצא טומאתם לחוץ.
פירש"י אע"פ דבנדה כתיב אך מדאפקיה רחמנא בלשון זיבה ילפינן זיבה, עכ"ל. ובאור דבריו ע"פ משכ"ל אות ע"ב דמפסוק י"ט עד פ' כ"ה איירי בנדה ומפ' כ"ה ולהלאה איירי בזבה. אמנם אין זה מבואר, דהא שם זיבה כולל כל דבר לח הניגר, ואפילו על דם נדה שייך לשון זיבה, ובאמת כל ענין נדה כתוב בלשון זיבה, וגם לפי זה היה די שיאמר ת"ל זובה. ולו"ד י"ל דמרבה מכפל הלשון כי תהיה זבה דם יהיה זובה בבשרה, ודי היה לכתוב אשה כי תהיה זבה דם בבשרה, ולכן מרבינן גם זיבה.
דמשמע כל שיהיה זוב איזה דבר שהוא, ולפי דרשה זו היה יכול לרבות גם דם זיבה מלשון יהיה, אך כן דרך הגמרא להביא דרשות מיוחדות על כל פרע ביחוד היכי שאפשר, וגם דרך הכתוב לפעמים להורות דינים שונים ברמזים שונים.
אם הכניסה קנה חלול ונמצא בתוכו דם טהורה, ומדייק מלשון בבשרה שיצא דרך כותלי בית הרחם ואינו מפסיק, כך פירש"י, אבל הרמב"ם בפ"ה הט"ז מאס"ב פירש כונת הדרשה בבשרה עד שתראה בבשרה כדרך שהנשים רואות, ואין דרכה של אשה לראות בשפופרת, עכ"ל. ויש להביא ראיה לפירושו מהא דאיתא בסמוך בגמרא דהרואה דם בחתיכה טהורה [ע' אות הבא], ומדייק כן מלשון בבשרה, ומפרש הטעם משום דאין דרכה של אשה לראות דם בחתיכה, הרי דעיקר הטעם משום דאין דרך ראיה בכך ולא משום הפסק.
השפיר הוא עור העוצר בתוכו את הולד קודם שנגמר בגידים ועצמות ובשר, וזה משום דאין דרכה לראות בכך. ובחתיכה פירושו בחתיכות קטנות כעין שפופרת, וזה ג"כ משום דאין דרך אשה לראות בכך. והלשון בבשרה משמע בכשדרכה בכך, אבל אם נפל ממנה חתיכת בשר גדולה טמאה אפילו לא ראתה כלום, לפי שאי אפשר לפתיחת קבר הרחם בלא דם, וגם בחתיכות קטנות, רק אז טהורה אם הטילה אותן במים פושרין ולא נמוחו, דאם נמוחו אגלאי מילתא דדם קרוש הוא, וע' ביו"ד סי' קפ"ח ס"ג.
ר"ל שתרגיש שנעקר הדם ממקומו, אבל אם מצאה דם על כתם בגופה או בבגדיה טהורה גם לבעלה גם לקדשים. ומתבאר מדברי הפוסקים ששני מיני הרגשות יש, שהרגישה שנזדעזע גופה או שנפתח מקורה, ולדעת איזו אחרונים נקראה הרגשה גם אם הרגישה שדבר לח זב ממנה, ויש חולקים על זה, ובאמת הלשון בבשרה עד שתרגיש בבשרה משמע שתרגיש בפנים גופה, משא"כ כשמרגשת זיבת דבר לח הוי ההרגשה חוץ לגופה, ומיהו כל זה הוא מדאורייתא אבל מדרבנן טמאה אף שלא בהרגשה, משום דחיישינן שמא הרגישה ולאו אדעתה, ומבואר פרטי דינים אלו ביו"ד סי' ק"ץ.
הרבותא בזה דלמה לא תהיה טמאה כמו זבה רק יום אחד ושומרת יום כנגד יום. אמנם לא נתבאר למה הגבילה תורה שיעור שבעת ימים דוקא, ויתכן לומר ע"פ מש"כ בס' רבינו בחיי פ' בהר דהמספר שבעה בכלל עלול להשלמת כל דבר וענין כפי שהיה בתחלת שלמותו, והנה האשה בנדתה נעשית רפת כת ונעדרת הבריאות השלמה וצריכה שתעמוד על שלימות בריאותה כמו שהיתה קודם נדתה, ולכן צריך על זה שיעור שבעת ימים, וזה גופא שהמספר שבעה עלול לכך. עיין מש"כ לעיל ר"פ תזריע בטעם מילה לשמונה ימים.
מדלא כתיב שבעת ימים תטמא בנדתה שזה עיקר הדין אלא כתיב תהיה דמשמעו שתהיה במעמד זה בין ראתה בין לא ראתה. ומטעם דיוק הלשון תהיה ילפינן עוד דרשות כאלה כמבואר לעיל ובסמוך.
כמש"כ בדרשות הקודמות דהלשון תהיה מורה על העדר ההפסקה בכל משך זמן השבעה ימים, מיום הראשון עד סוף יום השביעי, וממילא גם הלילות בכלל.
ר"ל כולם רצופים זל"ז וכמש"כ בדרשות הקודמות בבאור לשון תהיה.
באור הדרשה דבהכרח משמיענו הפסוק הזה איזה חידוש דין, דאל"ה הוי כל הפסוק מיותר, דפשיטא הוא, דאחרי דמבואר בסמוך דמשכב ומושב שלה מטמא מכש"כ היא עצמה, ודריש דאשמעינן דהנוגע בה אינו מטמא אדם וכ"ח, דאם היה מטמא לא היה צ"ל שטמא עד הערב.
וע"י הציון מודיעים שהמקום מקום טומאה וינזרו ממנו. ומפרש והזרתם מלשון נזירות ופרישה וכפירש"י בפסוק זה, והוא משום דאי לשון אזהרה הוא הול"ל והזהרתם בה'. ועי' מש"כ בענין זה בארוכה לעיל ס"פ תזריע בפ' וטמא טמא יקרא (י"ג מ"ה) וצרף לכאן.
עיין בדרשה הקודמת, ויתכן לומר דסמיך אסוף פרשה זו דכתיב ולאיש אשר ישכב עם טמאה, ואף דזו לאו טמאה ודאי היא, מ"מ כיון דסמוך לוסתה היא הוי בכלל טמאה, ועיין בדרשה הבאה.
ר"ל אפי' בשעה שהם בטומאתם תהיה חלה עליהם אזהרה להזהר מן הטומאה, והיינו שלא יפרוש מיד, וכבר באה דרשה מענין זה לפנינו לעיל בפ' כ"ד בדרשה ותהי נדתה עליו, ועיין מש"כ שם.
זהו טעם על העונש מיתה המבואר בקרא, יען כי השכינה אתם תמיד, אפי' בשעת טומאתם וא"כ אין זה כבוד השכינה.
עיין בנדה ל"ב ב' דהא דבן תשע שנים ויום אחד הוי ביאתו ביאה לכל דבר הוא הלכה למשה מסיני, ורבנן אסמכוה אקראי.
פחותה מבת ג' שנים ויום אחד דאינה ראויה לביאה.
נסמך על הדרשה הבאה שכבת זרע למעוטי המערה. והנה אע"פ דבסוגיא נ"ד א' ילפינן בכלל דהעראה הוי כביאה לכל דבר, כפי שיובא לפנינו ס"פ זו בפ' את מקורה הערה, ול"ל ביחוד לילף לחייבי לאוין, אך איצטריך משום דהלמוד דהתם איירי בחייבי כריתות, והו"א דרק משום חומר חייבי כריתות עשו העראה כגמר ביאה ולא בחייבי לאוין לכך יליף בזה ביחוד.
דאינו ראוי להזריע זרע, ושורש מלת העראה עיין מש"כ ס"פ אחרי בפסוק כ"ט.
ר"ל קודם שהביא קרבן על זו חזר ובעל זו. ורש"י כתב קודם שילקה ויביא קרבן על זו, ותמיהני שהרי דין שפחה חרופה שרק היא לוקה ולא הוא, וכפי שיתבאר בסמוך.
ר"ל שגופות מחלקות לחשב כל העלמה לעצמה, ולכן אם בא חמש ביאות בשפחה אחת בהעלם אחת באופן שציירנו למעלה, מביא קרבן אחד, משום דאין גופות שיחלקו, וכפי שיתבאר עוד בסמוך פ' כ"ב.
ר"ל שנשתנית מברייתה.
חטין כתושין ונקלפין ונשתנו ע"י כתישה. ותמיהני שלא הביאו הדרשה שבסוטה מ"ב ב' ערפה שמה ולמה נקרא שמה הרפה שהכל דשין אותה כהריפות, והיא מליצה. ע"ד גנאי לזנות, והכונה אחת היא עם הדרשה שלפרנו, כי ה' וח' מתחלפין כפי שנבאר לקמן בפ' כ"ד בדרשה קודש הלולים.
עיין מש"כ בבאור מלה זו לעיל אות קנ"ה וצרף לכאן, ונסמך על הדרשה שבסמוך דאיירי הכתוב בחציה שפחה וחציה בת חורין, והוא הדין לחציו עבד וחציו ב"ח, וטעם הראי' דכיון דנחרפת היא לשון אישות א"כ ממילא, יש לה כל דיני אשה לבעלה, וכמו בכל אשה מיתת בעלה פוטרתה כך בזו.
דסתם פדיה בכסף היא.
יתכן בטעם הגז"ש מדלא כתיב או לא נשלחה לחפשי, כמש"כ לעיל, ע"כ מרומז שלתכלית חופשתה לא ניתן לה דבר בידה, והיינו ספר כריתות כמו באשה.
ר"ל דבאשה כתיב וכתב לה ספר כריתות, ועמש"כ באות הקודם בטעם גז"ש זו וצרף לכאן, ואף דאיירי כאן בחציה שפחה וחציה בת חורין כמבואר בדרשה דלעיל, הוא הדין בחציו עבד וחציו ב"ח.
יתכן דדרשה זו באה בקצור, והכונה כמו בדרשות הקודמות דיליף לה לה מאשה, וכמו באשה ילפינן מדכתיב וכתב לה לשמה ה"נ כן, ונסמך על הדרשה דלעיל דחופשה היינו בשטר.
דבכל מלקות אומדין אותו כמה יכול לסבול, ובאמדוהו שיכול לסבול ה' ילקוהו רק שלש, דב' הנשארים אין יכולין להשתלש, והוי לשון בקורת תהיה מלשון כבקרת רועה עדרו, לא יבקר בין טוב לרע, ולפי"ז ממילא מבואר שפירש בקרת תהיה שמלקין אותה.
אלא מביא קרבן כמבואר בסמוך. ועיין מש"כ בענין דרשה זו בפרשה תצא בפ' והכהו לפניו כדי רשעתו במספר. וצ"ע בדרשת ר' יצחק דיליף מכאן דצריך למנות מספר המלקות עפ"י דרשה שאינה פשוטה כל כך, ולמה לא יליף זה מהלשון במספר דכתיב בענין מלקות גופא, שזה הלשון מורה על הענין הסדורי וכמו וספרתם לכם חמשים יום וכדומה.
ר"ל יפרש מקודם דיני האיש ואח"כ יתחיל הדינים שלה.
ר"ל אם היא תתחייב מלקות [כמבואר בדרשה הקודמת דבקרת הוא לשון וענין מלקות, יעוי"ש] וכגון שגדולה היא ובת עונשין, ויתר הפרטים שבדין וענין זה כמבואר בריש פרשה זו אז יביא הוא את אשמו, ואם אין בה מלקות כגון שקטנה היא או שלא נתקיימו בה פרטי הדינים שבפרשה לא יביא גם הוא את אשמו. והסברא בזה, דכל כמה שלא נפטרה היא מעונשה אינו יכול להפטר גם הוא, ומבואר בגמ', דבכל אופן לא תביא היא קרבן, דבדידיה תלי רחמנא כדכתיב והביא את אשמו.
טעם פטור קטן בארנו לעיל פסוק י' וכן שיעור קטנותו לענין זה, וטעם חיוב הבהמה בכל אופן יתבאר בדרשה בסמוך.
ושם כתיב מפורש ורגמו אותו באבנים.
ר"ל בבהמה רובעת כתיב והרגת את האשה ואת הבהמה, ומקשינן מה אשה בכ"ג אף בהמה בכ"ג, וכאן בנרבעת כתיב ג"כ מות יומת ואת הבהמה תהרגו, ואיתקש נמי לדין האיש, ועיין מש"כ בפ' משפטים בפסוק כל שוכב עם בהמה.
וי"ל נ"מ בין טעמים אלו לענין אם בא עליה בשוגג, דלטעם הראשון נסקלת, ולטעם השני פטורה כיון שהוא אינו נסקל, ובגמרא נ"ה א' בעיא דלא אפשטא לענין שוגג, וצ"ע. ועיין מש"כ השייך לענין דרשה זו בס"פ אחרי בפסוק תבל הוא.
דהא דכתיב ולא תשקצו את נפשותיכם הוא באכילה, דכי אכיל להו משקץ נפשיה.
הנה שיעור הטומאה בודאי בכעדשה, דיש על זה דרשה מיוחדת בחגיגה י"א א' ולפנינו בפ' שמיני (י"א ל"א) בפסוק כל הנוגע בהם יטמא, ואמנם ההיקש מאכילה אינו היקש גמור, דלא לעולם שיעור אכילה בכעדשה אלא רק במיתתן ולא מחיים, דמחיים שיעורן בכזית, וטעם הדבר פשוט, דשייך להקיש אכילה לטומאה רק אז כשיש ענין טומאה, והיינו במיתתן, אבל מחיים מכיון דאין מטמאין ממילא לא שייך אז היקש אכילה לו, וקיימינן אכללא דכל התורה דהיכי דכתיב אכילה אין פחות מכזית וכתיב בהו לא תאכלום (פ' שמיני). ומה ששייך עוד לענין זה בארנו במקומו בפ' שמיני, יעו"ש.
ונמצא לפי"ז כי מי שהוא פורש מעבירה ומקבל עליו עול מלכות שמים הוי כאלו עושה מצוה. וע' במכות כ"ג ב' שדרש שם שכל היושב ולא עבר עבירה נותנין לו שכר כעושה מצוה, וצ"ל ע"פ הדרשה דהכא, דאין הכונה בשב ואל תעשה שלא באה עבירה לידו כלל אלא כשבאה ונמנע ממנה ע"פ מצות ה' בכבישת היצר.
דמשמע כהנים ודאים ולא חללים, וכה"ג דרשינן בבכורות מ"ב א', אם זכר אם נקבה, זכר ודאי ונקבה ודאית ולא טומטום ואנדרוגינוס, ועי' בסנהדרין ה' ב'.
טומאה חמורה היא טומאת מת מפני שהיא אבי אבות הטומאה, וכנגדו נחשבה טומאת נבילה לטומאה קלה. וכלל דרשה זו נתבאר לפנינו לעיל בפ' שמיני בפסוק ובנבלתם לא תגעו (י"א ח'), יעוי"ש.
דמיותר הוא, ועיין מש"כ בענין זה בס' התוה"מ בריש פ' ויקרא סי' ל"ח.
ר"ל בזמן שיש בני אדם זולתו להתעסק עמו אז אינו מטמא, אבל בזמן שאין לו קוברין אלא הוא מטמא עצמו, ועיין בנזיר מ"ד א' ומ"ח א' אתרבי טומאת כהן למת מצוה מדרשה אחרת כפי שיבא לפנינו בפ' י"א.
פירש"י בפסוק זה, יפרשו מן הקדשים בימי טומאתם, עכ"ל. ונראה באור הענין בכונת הדרשה אין נזירה אלא הפרשה אע"פ דפשוט הוא כן, אך הכונה שמלבד בימי טומאתם עוד יהיו נזהרים תמיד בקדושתם ואל יהא הקדשים כחולין בעיניהם, אלא צריכין להיות מופרשים מהם, ובכל עת יתבוננו אל נפשם אם לא נטמאו בדבר מה, וכעין הדרשות דוהזרתם את בנ"י דסוף פ' מצורע לענין פרישה מאשה סמוך לוסתה, ולענין ציון קברות, והכל משום סייג, וכן הכא נמי.
כפי המתבאר בגמ' פלגינן דבורא של פסוק זה ושדינן המלות בני ישראל אסיפא דקרא, וינזרו מקדשי – מכל הקדשים, בני ישראל ולא יחללו. אמנם לא נתבאר מה קשה להגמ' בהמשך לשון הפסוק עד שראו להפסיק אותו בסכינא חריפא כזה. ואולי י"ל דקשה להו דבעלמא רגיל הכתוב לכנות קדשי שמים בשם קדשי ה' או סתם קדשים, וכאן תיאר את הקדשים בשם קדשי בני ישראל, וזה לשון שאינו רגיל, ולכן דרשוהו.
נסמך על המבואר לקמן בפרשה (פ' י"ח) דגם עובדי כוכבים רשאין להביא קרבנות, יעוי"ש.
מדייק משום דהול"ל וינזרו מקדשי בני ישראל אשר הם מקדישים לי, ומדכתב הפסוק הלשון אשר הם מקדישים לי בלשון מיוחד, בא לרמז גם קדשי כהנים עצמן. ואולי זהו כונת רש"י בפסוק זה במש"כ שהפסוק מסורס הוא ודרשהו אשר הם מקדישים לי לרבות קדשי כהנים עצמן, והשתי נקודות אשר בין ודרשהו לאשר הם מקדישים לי מיותרים, וט"ס הוא, ולפי מש"כ דבריו מבוארים, והמפרשים נתקשו מאד בדבריו, עיין בש"ח.
בתרומה כתיב לקמן פסוק ט' ולא ישאו עליו חטא ומתו בו, וכפי שיתבאר שם. וחיוב מיתה זו היא מיתה בידי שמים, ולא בידי אדם.
ר"ל מדלא כתיב ולא יחל, וברש"י כאן ט"ס וצ"ל מדלא כתיב לא יחל. ואמנם ע"כ צ"ל דרק בפסול נותר איירי ולא בשארי פסולים כגון פגול וכדומה, משום דכמו כאן כתיב לשון חילול כן בנותר כתיב חילול (פ' קדושים) ויליף חילול חילול בגז"ש.
דבר המתיר לאדם ולמזבח הוא כגון חטאת ואשם ושלמים שדמן מתיר אימוריהם למזבח ובשר לכהנים, וכן עולת בהמה ועולת העוף ופרים ושעירים הנשרפין דמן מתירן למזבח, ושתי הלחם דם הכבשים שעמהם מתירן לכהנים, ולחם הפנים הקטרת הבזיכין מתירן לכהנים, ובכל המנחות, השירים, הקומץ מתירם לכהנים כמבואר בפ' ויקרא, וקמ"ל דהלשון אשר הם מקדישים לי מורה גם קדשים כאלה שאין להם מתירין, מפני שהן עצמן מתירין הן, כגון הקומץ והלבונה והקטורת ומנחת כהנים ומנחת כהן משיח ומנחת נסכים [היינו מנחה שבאה עם הקרבן], דכל אלה כולן כליל למזבח ואין בהם שיריים לכהנים והן עצמן מתירים הן ואין דבר אחר מתירן.
ר"ל דבכל הני שיש להם מתירין יהיו חייבים עליהם משום טומאה מיד קודם שיקרבו עתירין, ואותן שאין להם מתירין יהיו חייבים עליהם משום טומאה קודם שינתנו בכלי, ת"ל בפסוק הסמוך יקרב, והאי יקרב משמע נגיעה דבנגיעה לחוד חייב, דכי יגע מתרגמינן ארי יקרב (פ' שמיני), ואחרי דזה ודאי שאין חייבים כרת על נגיעה, שהרי הכתוב אומר מפורש (פ' ד') איש איש מזרע אהרן והוא טמא וגו' לא יאכל, וא"כ למה נאמר אשר יקרב דמשמע נגיעה, ע"כ צ"ל דהאי יקרב אין פירושו נגיעה, רק כתב בלשון יקרב להורות דאינו חייב עליו משום טומאה עד שיכשר ליקרב, והיינו בדבר שיש לו מתירין – עד שיקרבו מתיריו, ובדבר שאין לו מתירין – עד שיקדשו בכלי, וכמש"כ.
אופן קנין חזקה בעבדים יתבאר בסמוך אות רל"ח. וטעם הדיוק הוא משום דלשון והתנחלתם בבנין התפעל אינו דבוק, דהול"ל והנחלתם אותם, ולכן דריש שבא להורות שאופן ההנחלה שאתם מתנחלים בהם והיינו אופן הקנין שאתם קונין אותם כמו נחלה ואחוזה דהיינו קנין חזקה, [עיין בסמוך בדרשה לרשת אחוזה] הוא רק בהם, דהיינו בעבדים כנענים ולא בעבדים עברים, ובזה יתיישב מה שהקשה בהגהות רש"ש הא אצטריך האי אותם לדרשה אותם לבניכם ולא בנותיכם לבניכם [היא דרשה הבאה], ולפי מש"כ הנה טעם הדרשה שלפנינו הוא רק מלשון והתנחלתם, כמבואר.
ר"ל אין אדם מוריש זכות הבא לו בשביל בתו, ולכן אם מת האב קודם שבאה ההענקה לידו שייך לה לעצמה ולא לאחים אע"פ שהן יורשים את האב, ודריש כן מלשון והתנחלתם שאינו לשון פשוט כמש"כ באות הקודם, ובא להורות שרק נחלה היוצאת בגוף העבד ולא נחלת זכות בתו.
כמש"כ בדרשה הקודמת.
הלשון קצת משובש, ונראה דצ"ל ונתן לאביה ונתן לאבי הנערה, והכונה היא כי בפ' תצא בענין מוציא ש"ר ובענין אונס (כ"ב, י"ט-כ"ט) כתיב במוציא ש"ר וענשו אותו מאה כסף ונתנו לאבי הנערה, ובאונס כתיב ונתן לאבי הנערה חמשים כסף, ומדייק דהו"ל למכתב ונתנו לאביה, ומסגנון לשון הפרשה שם הוי ידעינן דקאי על אבי הנערה, ומדכתיב לאבי הנערה מורה דלפעמים תזכה גם הנערה בעצמה בהכסף, מכיון שהקפיד הכתוב להזכיר פעמים שמקבל בשבילה, ועל זה פריך הא כיצד, כלומר, אימתי זוכה היא ואימתי אביה.
ר"ל כי עיקר זכות הכסף בא בשבילה שהוציאו עליה שם רע, ועינו אותה, ורק להאב זכתה התורה ולא להאחין כי אין זה קנין ממונו אלא קנין עצמה, ודרשינן ולא את בנותיכם תנחילו לבניכם. ועיין עש"כ לעיל אות רל"א.
במקום שיש בן. ואע"פ דבמקומו בפ' נחלות כתיב איש כי ימות ובן אין לו והעברתם את נחלתו לבתו, ומשמע דהבן קודם, אך אי מהתם הו"א דכשיש בן ובת יורשים שניהם, ולכן יליף מכאן, ומפרש רשב"ם דדריש מדלא כתיב והתנחלתם לזרעכם, ופריך בגמרא אלא מעתה למען ירבו ימיכם וימי בניכם ה"נ בניכם ולא בנותיכם, ומשני ברכה שאני, ור"ל דסברא הוא כשמברך מברך בנים ובנות, אבל גבי ירושה אם איתא דבנות יורשות במקום שיש בן הו"ל למכתב זרעכם. והנה משמע מכאן דרק היכי דליכא למטעי הוו גם בנות בכלל שם בנים, וצ"ע לפי"ז במש"כ התוי"ט פ"ד מי"א דכתובות לדייק מלשון בעצב תלדי בנים דבנות בכלל בנים, ולפי המבואר הלא אין ראיה משם לכל מקום, דשאני התם דסברא הוא כמש"כ ולא שייך למטעי, ואדרבה מדמצינו בעלמא הלשון ויולד בנים ובנות ש"מ דהיכי דאיכא למטעי צריך לפרש בנות ביחוד, ומבואר מזה דאין בנות בכלל שם בנים, וגם יתבאר ע"פ זה הדרשות הידועות בש"ס בני ישראל ולא בנות ישראל, בני אהרן ולא בנות אהרן, והיינו משום דשם אין סברא מחייבת לומר שגם בנות בכלל, ויש עוד להאריך בכלל זה ואכ"מ, ובארנו עוד מזה בפ' תצא בפסוק בנים אשר יולדו להם, יעו"ש.
דריש שמלת אחריכם הוא תואר שם בניכם, בניכם המוחזקים אחריכם, וכמו דדרשינן ביבמות ס"ג א' עה"פ דפ' לך להיות לך לאלהים ולזרעך אחריך המתיחסים אחריך, ודריש כן משום יתור לשון זה, דפשיטא הוא, דכל נחלה היא אחרי מות המנחיל, וחזקה זו לענין כמה דברים כמו לענין ירושה ועונשין, וכתבנו מזה בפ' משפטים בפסוק מכה אביו ואמו, יעו"ש.
זה נ"מ לענין כמה דברים שע"פ יסוד זה ההיקש נשתנה הדין בעבדים והוי דינם כקרקעות, כמו דברים ששומר חנם אין נשבע עליהם ושומר שכר אינו משלם על גניבה ואבידה ודברים שאין בהם תשלומי כפל כמבואר הכל לפנינו בפ' משפטים בפרשת שומרים, ודברים שאין בהם אונאה כמבואר לעיל בפסוק י"ד, לבד הפרטים המבוארים בדרשה הסמוכה, בכולן הוקש דין עבדים לקרקע.
אופן קנין חזקה בעבד הוא ששימש את רבו שקנאו או שהגביהו, וכש"כ איפכא, ואע"פ דפסוק זה כתיב באומות שאינן משבעה אומות כמפורש לעיל מאת הגוים אשר סביבותיכם וגו' וגם מבני התושבים הגרים עמכם, כלומר הבאים מאומות אחרות לישא נשים בארצכם, בכ"ז יליף מכאן לעבדים כנענים משום שכל עבדים נקראים על שם כנען דכתיב ביה עבד עבדים (פ' נח).
ואע"פ דלא שייך קנין ביאה בקרקע בכ"ז אפשר לומר היקש זה וכמש"כ התוס' בב"ק פ"ח א' בהא דפריך שם מה לאשה שכן אינה במילה, וכתבו אע"פ דלא שייכה במילה מ"מ פירכא היא, עכ"ל. וצ"ל דגם בהיקש אמרינן כן.
אם קנה העובד כוכבים קרקע בא"י אין קנינו קנין רק לפירות ולא קנין הגוף להפקיע מחיוב מעשרות, ולכן ישראל הקונה ממנו חייב לעשר פירותיו. ומ"ש ולא הם קונים מכם הכונה היא שישראל הנמכר לעובד כוכבים אין גופו קנוי לו רק נקנה לעבודה. ולעיל ס"פ כ"ג בדרשה כי לי הארץ באה עוד דרשה בענין זה ושם בארנו זה.
הא דאתקשו לקנינים נתבאר בדרשה דלעיל. והנה לכאורה צ"ע בהכרח הראיה מלשון לעולם בהם תעבודו, והא כהאי גונא כתיב בעבד עברי ר"פ משפטים ועבדו לעולם ודרשינן לעולמו של יובל וא"כ ה"נ אפשר לפרש כן, וי"ל משום דגם התם לולא כתיב ביובל ושבתם איש אל אחוזתו וגו' להורות על עבדים שיצאו לחירות, כמבואר לעיל ריש פרשה זו היינו מפרשים שם ג"כ ועבדו לעולם – לעולם ממש, וא"כ הכא דליכא מעוטא קיים הפירוש – לעולם ממש.
דריש ובאחיכם מוסב אדלעיל לעולם בהם תעבודו, ר"ל שגם באחיכם תעבודו אם אינו נוהג כשורה, ודריש כן משום דהלשון ובאחיכם וגו' אין מקומו כאן, דאם איירי בעבד עברי הלא כבר כתיב ביה (פ' מ"ג) לא תרדה בו בפרך, ואם בבן חורין, מהיכי תיתא שיעבוד בו שלא לרצונו, ואם מרצונו, הלא שרי, כמבואר בסמוך, ולנן דריש כמש"כ.
ר"ל שתתנהגו באחוה.
מדתלה הכתוב מניעת הדבר בקרבת האחוה ממילא גם הנשים בכלל. וברש"י בפסוק זה הביא דרשה איש באחיו להביא נשיא בעמיו ומלך במשרתיו שלא לרדות בפרך, וכנראה מפרש לשון איש מלשון גדולה, ובלשון חז"ל (יומא י"ט א') אישי כהן גדול, וכלל הדרשה נראה דהוא עפ"י מ"ש בסנהדרין ז' ב' מניין לדיין שלא יפסע על ראשי עם קודש וכו', אך לא ידעתי איפא מצא רש"י דרשה זו, כי איננה לא בתלמוד ולא בתו"כ.
אחרי שמקבל עליו זאת מרצונו מפני הנאת תשלום גמול וכדומה, ודריש כן מיתור לשון זה, דהא כבר הזהיר כן על זה לעיל בפ' מ"ג.
ר"ל שיקבל מעשר עני, ודריש כן ע"ד דרש אגדי ואסמכתא מדיוק יתור לשון זה, וגם מדהול"ל ואיש את קדשיו לכהן יהיו, ולכן דריש ואיש את קדשיו לו יהיו שמעכב קדשיו אצלו ואינו נותנן לכהנים ולוים, לו יהיו – סוף שיקבלם הוא מחמת עניותו, והיינו שיקבל מעשר עני.
הלשון עבודתו היינו שכר עבודחו, דהיינו בשרה, וכפי הנראה מפרש כמו שהיה כתוב ואיש אשר יקריב את קדשיו לו יהיו.
ר"ל טובת ההנאה ליתנם לכל כהן שירצה, ועיין בקדושין נ"ח ב' וברא"ש שם.
ר"ל אם נתן הכםף לאנשי משמר שיחלקום לכהנים שהם על משמרתם באותו שבוע בביהמ"ק ומת קודם שהביא הקרבן אין היורשים יכולים להוציא מידם, ובגמ' מפרש דע"כ צ"ל דכסף מכפר מחצה, דאל"ה אפשר לומר דאדעתא דלא תהוי ליה כפרה לא יהב ולכן צריך להחזיר ליורשים.
כנראה מדייק כן מדלא כתיב לו יהיו בלשון רבים, דכן צריך להיות אי נימא דקאי אקדשיו, וכמו דכתיב בריש פסוק זה, וכה"ג דריש בירושלמי סוף פ"ה דב"ב על הפסוק אבן שלמה וצדק יהיה לכם, יעוי"ש ולפנינו ס"פ תצא בפסוק הנזכר. ואמנם לא ידעתי מה סאני ליה לרנב"י דרשת הגמ' בענין זה עשר תעשר – עשר בשביל שתתעשר (עיין תענית ט' א'), וי"ל דאין ה"נ אלא שרוצה בענין זה ליישב שינוי הלשון לו יהיה, מכיון שהיה צריך לכתוב לו יהיו, כמש"כ.
ר"ל אינו בדין טומאה, שאם נגע במת או נשאו או האהילו עליו הרי הוא כמו שלא נגע, ויתבאר זה לפנינו בפ' חקת, וע"ע לעיל ריש פ' ב'.
לאפוקי גוסס, אע"פ דרוב גוססין למיתה. ואמנם בגמ' כאן יש גירסות שונות בענין זה כמבואר בתוס', ולפי אותן הגירסות גם גוסס בכלל מת, ובכן אין דין זה ברור, ולכן נראה דצריך הנזיר לנהוג בגוסס כמו כהן, שגם בו אין הדין ברור בענין זה, כמבואר לפנינו ר"פ אמור, וקי"ל לפי"ז דאסור הכהן ליכנס לבית שיש שם גוסס אם לא לאיזה תועלת והכרח, כמבואר ביו"ד סי' של"ט וסי' ש"ע, וגם בנזיר צ"ל כן, ונ"מ בזה לנזיר בזה"ז דקי"ל שאסור להטמא למתים, כמבואר ברמב"ם סוף פ"ב מנזירות אסור ליכנס לבית שיש בה גוסס, וכמש"כ.
דהאי במותם מיותר הוא, כיון דכתיב על כל נפשות מת לא יבא, ולכן דריש שרק לטומאת מת אינו מטמא, אבל לשאר טומאות של קרוביו מטמא, ומה שתפס טומאות נגע וזב ולא אמר בכלל, אבל מטמא הוא לשאר טומאתם, י"ל דאשמעינן לרבותא בנגעים אע"פ דמצורע חשוב כמת, וזיבה נקט אגב נגעים שנשנו בפרשה אחת, כ"מ בתוס', ועיין ברמב"ם פ"ט ה"ט מטומאת אוכלין שכתב מפורש שמותרין להטמא לכל הטומאות לבד מטומאת מת, והכ"מ כתב למקור על זה וז"ל, זה פשוט שלא הוזהרו בתורה אלא מטומאת מת, עכ"ל, וחידוש שלא העיר המקור מדרשה זו.
אינו מבואר מה קמ"ל בזה, והא כיון דאין בענינים אלו כל טומאה למה לא יהיה מותר בהם. וי"ל משום דהו"א דאסור משום סייג ומשום לך לך אמרי' נזירא כו', קמ"ל דמותר לו לעמוד בהספד ובשורה, משום דהאנשים הסובבים אותו לא יניחוהו להטמא. ומה שכה"ג אסור בדברים אלה כמבואר לפנינו ר"פ אמור, ובכמה ענינים הלא שוו דיני נזיר לכה"ג, צ"ל דהתם הטעם משום דכתיב ביה ומן המקדש לא יצא, והיינו שהווייתו במקדש זו גופא מצוה ובנזיר לא שייך זה.
דהו"א דרק משום קדושת השער חלה עליו הקדושה משום דכתיב קדש יהיה גדל פרע שער ראשו, משום דצריך לשרפם פתח אה"מ כפי שיתבאר בפסוק י"ח, על זה אומר דמדכתיב כי נזר אלהיו על ראשו דמיותר הוא, משמע דבכלל קדוש ראשו אע"פ שאין עליו שער, ועיין להלן פ' כ"א באה עוד דרשה כזו, ועיין מש"כ שם.
וכ"ה בפסיקתא זוטרתא בני ישראל פרט לנשים, וכבר בארנו ענין זה באות הקודם, יעו"ש.
ר"ל אם עשה ציצית מצמר גזול דפסולים, וזה הוא רק אם גזל חוטין, אבל אם גזל צמר ועשה מהם חוטין קנאן בשינוי השם, דמעיקרא צמר והשתא חוטין, ואינו מבואר אם צריך לקנין זה גם יאוש או לא, והב"י באו"ח סי' י"א כתב וז"ל, והרמב"ם שכתב פסול בצמר גזול אפשר דמיירי קודם יאוש, א"נ אפילו אחר יאוש לא קנה משום דהוי שינוי החוזר לברייתו, עכ"ל. ופליאה גדולה עליו שהיה בקי מצויין בחיבור הרמב"ם ולא זכר כאן כי הרמב"ם ס"ל דיאוש עם שינוי השם קונה אפילו אם אותו שינוי חוזר לברייתו, ויותר מזה נפלא הדבר שהוא עצמו בחו"מ סי' שנ"ג וסי' שס"א הביא דעת הרמב"ם כן, ולפי"ז ע"כ צ"ל דהרמב"ם איירי כאן קודם יאוש, ואיך שהוא מבואר דעת הרמב"ם דלקנין בשינוי השם צריך גם יאוש בעלים, והרבה יש להאריך בזה, ועיין לפנינו בפ' תצא בפסוק גדילים תעשה לך לענין טלית שאולה.
ר"ל שצריכים החוטים לצאת לחוץ משטח הכנף ולא בשוה לו, וטעם הראיה מהפסוק, דמדלקח ואחז בהם הרי ע"כ שיצאו השערות לחוץ.
פירש"י שתהא נוטפת על הקרן שתהא תולה ומכה על הקרן, כלומר כשיגביהנה למעלה מן השפה כדי שתהא תולה ונוגעת התלויה בקרן, עכ"ל, ונראה לי באור הדברים שיתלו הציצית בצד הכנף שלרוחב גוף האדם, היינו לעומת הצלעות, שאז כשהם תלוים הם נוטפים ומכים על קרן הכנף, משא"כ אם יתלו בצד הכנף שלאורך הגוף אינם יכולים ליגע בקרן הכנף, ודו"ק. וע' באו"ח סי' י"א סט"ו.
באור הענין, כי סדר הטלת ציצית בבגד כך הוא, מטיל בזוית של טלית ארבעה חוטין וכופלן באמצע, ובהן צריך להיות שלשה חוטין צמר לבן ואחד תכלת, וכורכין החוט של תכלת על הענף, ולכן אחרי שמכניס החוטין נוטל חוט אחד מן הלבן וכורך בו כריכה אחת על שאר החוטין בצד הבגד ומניחו ונוטל חוט התכלת וכורך בו ב' כריכות בצד כריכה של לבן וקושר, ואלו הג' כריכות הם הנקראים חוליא ומרחיק מעט, ועושה חוליא שניה בחוט של תכלת לבדו ומרחיק מעט ועושה חוליא שלישית, וכן עד חוליא אחרונה שהוא כורך בה שתי כריכות של תכלת, ועל זה הוא אומר כאן שמתחיל בלבן כדי שיהיה סמוך לכנף מינה, דדרשינן הכנף מין כנף תחלה ואח"כ פתיל תכלת, וכריכה אחרונה ג"כ של לבן מפני שהתחיל בלבן מסיים בו, שמעלין בקודש ולא מורידין, דכיון דאקדמיה קרא למין כנף ש"מ חשוב הוא, ולכן אם יסיים בתכלת הו"ל מוריד בקדושת הציצית, יעיין מש"כ בדין מעלין בקודש לקמן בפ' קרח (י"ז ג').
ר"ל דהכנף משמע עשה ציצית ממין הכנף, אם טלית של משי עשה ציצית של משי וכדומה, וכתיב צמר ופשתים גדילים תעשה לך, משמע עשה ציצית רק מצמר ופשתים, ולכאורה אינו מבואר הקושיא, דהא גדילים תעשה לך כתיב ביחוד ואינו דבוק כלל להלשון צמר ופשתים יחדיו, ונראה דסמך על הדרשה בירושלמי נדרים פ"ג ה"ב דהמצות לא תלבש שעטנז צמר ופשתים יחדיו וגדילים תעשה לך בדבור אחד נאמרו, והיינו בשעה שצוה הקב"ה לא תלבש צמר ופשתים יחדיו באותו דבור עצמו צוה שאע"פ שצויתיך שלא להלביש צו"פ בכ"ז אני מצוך שתלביש ציצית [גדילים] משעטנז, מצמר ופשתים, כמבואר לפנינו בפ' תצא, ולפי"ז הדברים מאירים, ודו"ק.
ר"ל ציצית של צמר רחלים או פשתים פוטרים בכל מיני בגדים וציצית של שאר מינים אין פוטרים אלא במינם, כגון של משי לבגד משי ושל צמר גפן לצמר גפן וכדומה. ופשוט הדבר דבזה"ז אין ציצית של צמר פוטרים לטלית של פשתן או להיפך, יען כי אחרי שאצלנו אין תכלת יש בתערובת מינים אלו משום כלאים, ועיין מה שכתבתי השייך לדרשה זו לעיל אות קי"ב.
עיין בדרשה הסמוכה.
ועיין מענין אגדה זו בבבלי מנחות מ"ג ב', תניא, ר' מאיר אומר, מה נשתנה תכלת מכל הצבעונים, מפני שתכלת דומה לים וים לרקיע וכו' [וכבדרשה שלפנינו]. ונראה דטעם זה אינו עקרי אלא לתוספת בעלמא, משום דאל"ה קשה, כיון דעיקר מעלת התכלת היא מפני שמראהו דומה לכסא הכבוד, א"כ למה אסרו קלא אילן שמראהו שוה לתכלת, כמבואר בסמוך פ' מ"א, אלא דלטעם דרישת התכלת יש עוד טעם אחד, והוא המובא בפירש"י בפסוק מ"א וז"ל, פתיל תכלת, על שם שכול בכורות, תרגומו של שכול – תכלא, ולכן הוזכר ענין יציאת מצרים בפרשת ציצית כפי שיתבאר בסוף הפרשה.
גם הם מדייקים מה דלא כתיב וראיתם אותם כמו ר"מ בדרשה הקודמת, ודרשו דמרמז דקאי על האדם העומד לנגדו וקאי על זמן ק"ש וסתם ראיה ד' אמות, דמשהאיר היום עד שמכיר את חבירו הרחוק ממנו ד' אמות אז הוי זמן ק"ש, ואע"פ דפרשה זו לא איירי בק"ש, נראה דלמדו בה לענין ק"ש משום דבכלל ג' פרשיות דק"ש הוי אחת מהן פרשה זו, ועיין מדין זה באו"ח סי' נ"ח ס"א, ובכלל דרשה זו עיין עוד בדרשה הבאה.
שייכות זכירת מצות כלאים למצות ציצית י"ל שלא יחשוב אדם שמותר ללבוש כלאים כמו בציצית שהותרו צמר ופשתים, לזה יזכור שרק משום מצות ציצית הודח איסור כלאים ולא בעלמא, ועיין בתוס' שבועות כ"א ב' בשם הירושלמי דמצות ציצית ואיסור כלאים נאמרו בדבור אחד, יען כי הם סותרים זא"ז, וי"ל ג"כ הבאור ע"ד שכתבנו, דכדי שלא ילמוד האדם מכאן לכל מקום לכן נאמרו בדבור אחד להורות יחוסם ויחודם זל"ז ואין למדין מהם. –
דריש כן לענין ישוב השאלה מפני מה קבעו פרשת ציצית בק"ש מפני שיש בה חמשה עניני קדושה ואחת מהם עול מצות, ומפרש בזה איפה מרומז בה עול מצות. ונראה דחסר בגמ' המלה וגו' דעיקר הראיה מן ועשיתם אותם כי זכירה לבד בלא עשיה אינה עול. ורש"י הביא בזה הפסוק הבא ועשיתם את כל מצותי, וצ"ע למה לא הביא הפ' המוקדם, ובפרט כי בגמ' הובא הקודם.
פירש"י כיון שנתחייב במצוה זו שהאיר היום נתחייב בכל המצות, דרוב מצות נוהגות ביום, ויש מפרשים שכיון שהגיע לכלל מצות ציצית, דהיינו שנעשה בן י"ג שנה נתחייב בכל המצות, ופירש"י נראה עיקר, יען דמשהגיע לבן י"ג שנה מתחייב בכל המצות יחד עם מצות ציצית ולא שייך לתלות הא בהא.
ע"ד אסמכתא דריש כן, דציצית בגימטרי"א ת"ר, וחמשה קשרים ושמונה חוטין הם ביחד תרי"ג, ולכן מביא זכרון זה לזכירת כל המצות, וע"י זכירתו מביאה לידי מעשה, וכמו דדריש למעלה ראיה מביאה לידי זכירה, זכירה לידי עשיה.
וכן חשיב בירושלמי כאן כל פרטי עשרת הדברות המקבילות אל פרשיות ק"ש, כפי שיבא לפנינו כאן בפרשה ובפ' ואתחנן ועקב, ונמנו לפנינו כסדרן בר"פ עשרת הדברות בפ' יתרו. ולפנינו הגירסא בירושלמי שתי פרשיות, אבל הנכון דצ"ל שלש פרשיות, יען שהרי מביא גם מפרשה זו שהיא שלישית, וכ"מ בתוס' ברכות י"ג ב'.
דכמו האמונה כן הכפירה מורגשת אך בלב, וענין המינות כאן פשוט שהיא כפירה במציאות ה' וכהראיה שמביא מפסוק אמר נבל בלבו אין אלהים. ורש"י פי' וז"ל, מינות – אותם ההופכים טעמי התורה למדרש טעות ואליל וכה"א אמר נבל בלבו אין אלהים, עכ"ל, ולא ידעתי על מה טרח לפרש פירוש דחוק כזה ולא כפשטיה וכפשטות הכתוב כמש"כ.
יתכן דתלי ענין זה בחוש העינים ע"פ מ"ש (סוטה ח' א') אין יצה"ר שולט אלא במה שעיניו רואות.
צריך באור בכלל למה אינו מפרש הפסוק כפשטיה דכוליה בזנות איירי, וע"ד שאמרו העין רואה והלב חומד וכו', וי"ל משום דא"כ הול"ל מקודם ולא תתורו אחרי עיניכם והדר ואחרי לבבכם, כפי טבע הענין, כמבואר.
כי שני דרכים רצויים יש לו לאדם בחייו, אשר האחת לא תצלח בלא האחרת, והוא דרך ישרה בין אדם למקום ודרך ישרה בין אדם לחבירו. והנה יסוד ההרצאה למקום היא האמונה בה' וקיום מצותיו, ולבריות – הוא מדות טובות והעדר מדות מגונות. אמנם הנסיון מורה, כי שני אלה הדרכים לא יתכנו זה בלא זה, כי מי שאינו מאמין נאמן אינו יוצא גם חובות המשובחות שבאדם לאדם, כי הוא להוט רק לנפשו ולמלא תאותיו, וכן מי שהוא בעל מדות נשחתות בהכרח שגם דעותיו לשמים אינן נאמנות, מדאינו מטיב מדותיו. והנה בכל הנוגע בין אדם למקום תלוי בלב, כי שם מקום בינה ועיון, ובנוגע למדות שבין אדם לחבירו תלוי בעין, כי מפני שהעין רואה רע גם הלב חומד לעשות הרע, ועל זה אמר, אמר הקב"ה, אי יהבית לי לבך ועינך אנא ידע דאת לי, כלומר שבאופן כזה בטוח אני שמעשיך לשמים ולבריות יהיו מכונים ורצויים ומקובלים.
מדייק מדכתיב מקודם אחרי לבבכם והדר ואחרי עיניכם, ונראה דאינו בא להוציא שאין הלב נגרר אחר העינים, דהלא מפורש אמרו חז"ל (סוטה ח' א') אין יצה"ר שולט אלא במה שעיניו רואות, וכן אמרו העין רואה והלב חומד, אלא הענין הוא דחד בתר חד גריר, העינים אחר הלב והלב אחר העינים, ומפני שגרירת הלב אחר העינים הוא דבר פשוט ומוחשי, לכן אשמעינן כאן הכתוב בהקדימו לב לעין דלפעמים גם העין נגרר אחר הלב, והיינו מי שהוא בעל מחשבות רעות ומגרה יצה"ר אנפשיה ע"י הרהורים ומזמות רעות, ומביא ראיה מסומא.
נסמך על מ"ש בחולין פ"ח א' שאין מכסין כי אם בדבר המגדל צמחים ואין מכסין בעפר המדבר, ואע"פ דמגדלי עשבים העולין מאליהן, מ"מ מהאי קרא משמע דאי לא הוי מקום זרע הוי עפר המדבר, ולפיכך קי"ל שאם היה מהלך במדבר ואין לו עפר לכסות שורף טליתו ומכסה, וזו דעת ריא"ז, ועיין ביו"ד סי' כ"ח סעיף כ"ג וכ"ד, ולפנינו לקמן בפ' נצבים בפסוק גפרית ומלח שרפה כל ארצה לא תזרע ולא תצמיח.
לפנינו בגמ' כתיב כנחלים נטיו כגנות עלי נהר כאהלים נטע ה', אבל כפי המתבאר מרש"י ותוס' שנביא באות הסמוך אין זה מנוסחת הגמ' העקרית, רק באה בפנים הגמרא ממה שציין אחד בגליון מן הצד.
לא נתבאר מ"ש מאי דכתיב וכו', מאי קשה לו בלשון הפסוק שראה לדורשו, וי"ל דקשה לו הלשונות נאמנים ונעתרות שאינם מקבילים זל"ז, כי נעתר פירשו מלשון רבוי, כמו והעתרתם עלי דבריכם (יחזקאל ל״ה:י״ג), ולעומת נאמנים הול"ל כוזבות נשיקות שונא, או כשאומר נעתרות הול"ל מעטים פצעי אוהב, ולכן דריש דהכונה נעתרות כמו מהופכות, וכמ"ש ביבמות ס"ד א' מה עתר זה מהפך את התבואה, ובתוספתא ריש פ"א דעוקצים מפני שהופכה בעתר, ור"ל שהברכות שברכם בלעם היה רמז קללה, כדמפרש.
פירש"י ואע"פ דכתיב כארזים עלי מים, ההוא לאו בלעם קאמר ליה, דבלעם אמר כארזים והמלאך השיב עלי מים וכן כולהו, דבלעם אמר כנחלים דזמנין מתיבשין וקאמר ליה המלאך נטיו דאין יבשין לעולם, והיינו דכתיב ויהפך ה' לך את הקללה לברכה – ע"י מלאך, שהשיבו ע"י מלאך, עכ"ל. ונראה דסמיך על הדרשה דלעיל פרשה כ"ג פסוק ה' וישם ה' דבר בפי בלעם, ר"א אומר מלאך שם בפיו, יעוי"ש.
תפס רוח דרומית מפני שקשה היא מכולן, כמבואר בב"ב כ"ה ב'.
אינו מבואר תכונת וענין ברכה זו, וי"ל למ"ד פינחס זה אליהו ברכו בברכת השלום ע"פ מ"ש בעדיות פ"ח מ"ז אין אליהו בא אלא לעשות שלום בעולם, יעו"ש. וזה ברכו כאן בסגולה זאת שיעשה שלום בעולם, והוא כתשלום גמול על השלום שעשה כביכול בין הקב"ה ובין ישראל ועצר המגפה.
הנה עיקר הדין דעבודת בע"מ פסולה ילפינן בפ' אמור (כ"א כ"ג), אך התם איירי שקרב לעבודה בידיעה שהוא בעל מום, וכאן איירי בכהן שבשעה שקרב לעבודה לא ידע שהוא בעל מום ורק בשעת עבודה נתודע לו זה, וזה יליף מפסוק שלפנינו בדרשה כשהוא שלם ולא כשהוא חסר, ומבואר דכל שהוא בע"מ אינו ראוי להיות בברית כהונה, בין שידע מקודם בין שלא ידע. אמנם זה הוא רק לענין הקרבה, אבל לענין אכילת וחלוקת קדשים מרבינן אפילו בעל מום, כמבואר לפנינו בפ' צו.
ושלום בוא"ו הוא מובן אחר משלם בלא וא"ו, דשלום בוא"ו הוא מענין הצלחה או ידידות ואהבה, ושלם בלא וא"ו ענינו תמימות ושלמות.
ודרשינן גם כמו שלם שפירושו תמים וש"מ תרתי.
טעם הצלתם הוא מפני שהרהרו בתשובה ואמרו שירה. ונראה דדרשו כן מדכתיב בתהלים (פ"ח) שיר מזמור לבני קרח דכל הענין איירי שם שהתפללו להנצל מתוך הבליעה כמבואר שם, ודריש גם שאמרו שירה מלשון שיר מזמור ועוד שם פ"ז לבני קרח מזמור שיר.
ר"ל לא מתו מחלק ירושת הארץ אלא שנטלו חלק, וכהאי גונא דרשינן בפ' שלח ויהושע וכלב חיו מן האנשים התרים את הארץ שחיו מחלקם, כלומר שנטלו הם חלקם, ושם בארנו טעם הנחת לשון חיים ומיתה על ענין כזה, יעו"ש. אבל חלק אביהם לא ירשו בני עדת קרח, יען שחלקם ניתן לכל ישראל וכפי שיתבאר עוד.
הוא חפר אבי צלפחד שיצא ממצרים, וקיי"ל דליוצאי מצרים נתחלקה הארץ כמש"כ בפרשה הקודמת בפסוק נ"ה ונטלו בניו חלקו לבד חלק עצמן שגם הם יצאו ממצרים. ואמר בזה שיקבלו בנות צלפחד חלק אביהן מנכסי חפר בעת שיחלקו אחי צלפחד את נחלת אביהן ביניהם, משום דבת הבן היא במקום הבן לירש עם האחין וכמבואר בפ' הסמוך כל הקודמין בנחלה יוצאי ירכו קודמין.
כי צלפחד היה בכור, והיה ראוי ליטול פי שנים עם אחיו בנכסי חפר, ואע"פ שאין הבכור נוטל במה שראוי לבא כמו במוחזק, אך א"י היתה מוחזקת ליוצאי מצרים כמבואר לפנינו בפ' לך בפסוק לזרעך נתתי את הארץ ובר"פ וארא, והוי כמו שהחזיק חפר בחלקו.
טעם הדבר מפני שהוא קרוב לאונס, ומסמיך זה על הלשון בלא ראות דמשמע דזה שהרגו לא ראהו, דאלו ראהו לא היה הורגו, מכלל דיש יכולת בידו לראות ואינו רואה, וממילא נתמעט סימא שאינו יכול לראות, וע"ע מש"כ בפסוק הסמוך.
שגולה, ואינו כמו סומא, יען דבלא ראות משמע שבזמן אחר הוא רואה ורק באותה שעה אינו יכול לראות דהיינו בלילה ואז הוא גולה, אבל סומא אינו רואה לעולם ולא יונח עליו הלשון בלא ראות ע"פ הבאור המבואר ולכן אינו גולה כמבואר.
כגון אם היה דולה את החבית להעלותה לגג ונפסק החבל ונפלה על חבירו והרגתו, או שהיה עולה בסולם ונפל על חבירו והרגו פטור מן הגלות שזה כמו אונס הוא, שאין זה דבר הקרוב להיות ברוב העתים אלא כמו מקרה מצויין, אבל אם היה משלשל את החבית ונפלה על חבירו והרגתהו, גולה, מפני שדרך נפילה היא ומצוי להיות כן, שטבע הדבר הכבד לירד למטה במהירות, והיה ליה לזרז עצמו ולתקן מעשיו יפה, וכיון שלא עשה כן יגלה, וזה הוא הענין מה דבעינן שיפול דרך נפילה משום דבאופן כזה הו"ל להעלות על הדעת כמש"כ.
הנה זה פשוט דפשטות כונת הכתוב שההורג לא היה אויב להנהרג ולא ביקש רעתו, כלומר שאין לחשדו שבמזיד הרגו, ורק משום דלשון זה בכלל מיותר הוא, דהא כבר כתיב בפסוק הקודם ואם בפתע בלא איבה הדפו וגם מדסמיך לשון זה להפסוק ושפטו העדה שהם הדיינים, לכן דריש ע"ד אסמכתא דכמו דחזינן דאויב חשוד להרוג במזיד כך חשוד דיין אוהב להטות דין, ולכן אסור לדיין לדון את אויבו דהוי כבעל דין שלו, וכן אם הדיינים שונאים זל"ז, כל אחד משתדל לסתור דעת חבירו ומזה אפשר לבא להטיית דין ולחובת אחד מבע"ד שלא כדין.
ר"ל שלא יקדים פסוק המאוחר ותיבה המאוחרת דכן משמע הלשון והיו בהווייתן יהיו, כמו שהן סדורין בתורה, ואם הקדים לא יצא, והוא הדין דאין להקדים פרשה לחבירתה, ומיהו בזה אם הקדים יצא, יען שבלא"ה אינן סדורות מאנשי כנה"ג כמו שהן סדורות בתורה, שהרי פ' ויאמר סדרו אחרונה והיא בתורה מוקדמת ועיין בתר"י.
ר"ל שלא ישתנו מצורתם ולשונם, והוא כתב ולשון הקודש, ונקרא אשורית ע"ש שהוא מאושר בכתיבות, והוא הכתב שהיה על הלחות, ועיין בסנהדרין כ"א ב'.
עיין מש"כ לעיל פ' שמע ישראל דלחד מ"ד היתה ענין כריכה שלהם שלא היו מפסיקין בין אחד לואהבת יעו"ש. ורבא ס"ל שכך היו כורכין כדמפרש.
היינו רק בדיעבד, אבל לכתחלה מצוה להשמיע לאזניו כמבואר לעיל בפ' שמע. ואמנם אע"פ שיוצא בכזה בכ"ז אם לא הוציא בשפתיו אלא הרהר בלבו לא יצא. ולכאורה מאי שנא משאר הברכות דקי"ל אם בירך בלבו יצא, וצ"ל דשאני הכא דכתיב ודברת בם, מבואר דצריך דבור, משא"כ בשאר ברכות כמו למשל ברכת המזון דכתיב וברכת אינו מרומז כלל שצריך להוציא בשפתיו.
ר"ל שאין מוכרין להם בתים ושדות בא"י כדי שלא תהיה להם חניה בקרקע, שאם לא יהיה להם תהיה ישיבתם ישיבת ארעי, ואיירי בשבעה עממין וכפשטות הכתוב הקודם ונשל גוים רבים החתי והגרגשי וגו' וכן בהדרשות שבסמוך, והתוס' כתבו דרק איסור כריתת ברית איירי בשבעה אומות, אבל לאוין אלו שוין בכל העובדי כוכבים, וכתבו כן ע"פ הסברא לבד, אבל לדעתי זה קשה טובא, אחרי דאין ספק דפסוק זה איירי בשבעה אומות כמש"כ, וממנו הלא ילפינן לכל הני דרשות, וגם קשה לדברי התוס' מכ"מ בש"ס שמצינו היתר נתינה לעובדי כוכבים כמו שנביא בסמוך, וכאן דרשינן איסור דבר זה, אבל לדברינו יתיישב בפשיטות דאותם הענינים איירי בשאר עובדי כוכבים, וע"ע לפנינו בפ' עקב (ז' כ"ו).
כלומר לא יהיו להם חן בעיניך, והיינו שאסור לספר בשבחם ובשבח מעשיהם ולחבב דבר מדבריהם וכדומה, [וגם זה איירי רק בשבעה אומות], ועיין באו"ח סי' רכ"ה ס"י.
פי', גודלת המגדלת שער הנשים לייפות אותן, וכך מפורש בשבת צ"ד ב'.
ויליף מזה בירושלמי כאן דנכרי שבירך את השם עונים אחריו אמן, ועיין באו"ח סי' רט"ו ס"ב.
שתשים עצמך כבהמה שלא תהא צנוע בהטלת מים, ומסמיך זה על לשון פסוק זה משום דיוק הלשון לא יהיה בך עקר ועקרה ובבהמתך, דלפי פשטות הלשון הול"ל לא יהיה בך ובבהמתך עקר ועקרה.
לא נתבאר ענין זה ומאי שייכות דבריו לכאן בסוגיא שבענין דרשה הקודמת, ויתכן לומר ע"פ מ"ד ביבמות ס"ב ב' וס"ד א' שכמה חכמים שלמדו אצל רב הונא נעשו עקורים, ופירש"י מפני שהיה מאריך בדרשותיו והם היו צריכים להטיל מים ולא היו יכולים לילך באמצע הדרשה והעמידו עצמן ונעקרו, עכ"ל. והוא כמש"כ בדרשה הקודמת דעצירה זו גורמת לעיקור, ועל זה אמר ריב"ל דאם תתנהג ותנהג לאחרים ג"כ בדרך כזה שלא לשהות בהטלת מים אז לא ימנעו תלמידים לבא אליך, ולא יחושו לחשש זה, כמבואר.
כלומר, כבהמה שלא תמתין מלהטיל מים וע"י זה לא יעקרו התלמידים גם התפלה לא תהיה עקורה [רש"י], והוא ע"פ האמור בברכות (כ"ג, א') אין תפלתו של אדם נשמעת אם הוא צריך לנקביו ואם התפלל תפלתו תועבה, ולזה יכון רש"י כאן בפירושו "לשלא תהי תפלתך עקורה", וכשתתפלל תהא נשמעת תפלתך, שאם תשהה את עצמך אזי תפלתך תועבה ועקורה עכ"ל. והוספת הצ"ק ברש"י וכשתתפלל [על בנים], איננה נכונה. ור"ל בדרשה הקודמת וריב"ל בדרשה זו אמרו דבר אחד.
עיין לפנינו בפ' קדושים בפסוק ונטעתם כל עץ מאכל מש"כ שם.
דריש אם שכח – אם כבר שכחת תשכח עוד, וכלל דרשה זו מכוונת כלפי הדרשה והיה אם שמע תשמע (פ' בשלח) שמע אדם מצוה אחת משמיעין אותו מצות הרבה, ושתיהן מכוונות להמאמר הידוע מצוה גוררת מצוה ועבירה גוררת עבירה, וכן במעלת למוד התורה כמש"כ אם תעזבה יום יומים תעזבך.
מלקוש בהכרח הוא בעתו בניסן, דמלקוש הוי ענינו שיורד על הקשין ועל המלילות כלומר על הקנים וראש השיבולת שאדם מולל בידיו, וזהו ניסן שיש בו קשין ומלילות, כך יורה בעתו במרחשון שאז תכונת הארץ דורשת למטר. וזו דעת ר' מאיר, ור' יוסי ס"ל דיורה בכסליו וקיי"ל כר' מאיר, עיין באו"ח סי' תקע"ה ס"א. ונ"מ בזה שאם לא ירדו גשמים עד י"ז בחשון מתחילין ת"ח יחידים להתענות, וכשהגיע כסליו ולא ירדו גוזרין ת"צ.
פירש"י שאר דברים הצריכים לימות הגשמים, עכ"ל. ולפי' זה קשה למה פרט טיח הגגות וכינוס הפירות והלא גם זה כלול בכל הצרכים, ולו"ד היה אפשר לפרש ע"פ מ"ש בברכות ס' ב' בסדר ברכות השחר, כי סיים מסאניה [כשלובש מנעליו] אומר ברוך שעשה לי כל צרכי, הרי דמנעלים קרויים לאדם כל צרכיו, וי"ל הטעם משום דבריאת כל הגוף תלוי בשמירת הרגלים מצינון כנודע, ויותר בימי הגשמים, ולכן כאן אמר שהיורה במרתשון מורה את הבריות להכין להם מנעלים.
וכמש"כ תהלים ס"ה תלמיה רוה נחת גדודיה ברביבים תמוגגנה צמחה תברך, דהפי' הוא כשאתה מרוה תלמי חרישה של א"י נחת הוא לגדודי בני האדם, וגם מורה שיורד בנחת.
ר"ל יכול יורה לשון קללה, מלשון ירה יירה ששובר הכל כחץ היורה, ויהיה לפי"ז שיעור הכתובים והיה אם שמע תשמעו וגו' ונתתי מטר ארצכם בעתו אותו יורה ומלקוש אשר שלא בעתו הוא לקללה אני מביא אותו בעתו לברכה, ומיהו שלא בעתו נקרא יורה ומלקוש [מחא"ג].
ומלקוש בודאי א"א לדרשו לשבר גרנות ולהשיר פירות שאינם מצוים באותו הפרק, ואי אתה יכול לדרשו אלא לטובה, שיורד על המלילות ועל הקשין וממלא את התבואה בקשיה וכבדרשה הסמוכה.
ר"ל יכול מלקש קללא הוא והכי משמע שמל וקשה, כלומר מל את הבתים והאילנות שמפילן ומשברן וקשה לתבואה ומעלה סקאין [מין ארבה], ושיעור הכתוב לפי"ז יהיה כמש"כ לעיל אות ט"ו יעו"ש.
דכשאינו יורד חוזרין ישראל בתשובה ומתענין ועושין צדקה.
מלילות הם ראשי שיבולת שאדם מולל בידיו כדכתיב (פ' תצא) וקטפת מלילות בידך, וקשין הם קנים, ובעיקר הכרת כל דרשות אלו במלת מלקוש נראה ע"פ מש"כ כ"פ בחבורנו, משום דע"פ רוב כל שם מלה"ק, שהוא יותר מג' אותיות דרשו חז"ל, וכה דרשו למשל המלה תלפיות – תל שפונים אליו (ברכות ל"א א'), וכן תלתלים – תלי תלים (עירובין כ"א א'), חשמל – חיות אש ממללות (חגיגה י"ב א'), ממזר – מום זר (יבמות ע"ז ב'), שעטנז – שוע טוי ונוז (נדה ס"א ב'), וכהנה הרבה, ואף הכא מכיון שהמלה מלקוש הוא שם בן ד' אותיות [במקום לקש] דרשוהו חז"ל.
ר"ל שם מיחס תבואת הארץ לקנין הקב"ה וכאן מיחסן לקנין האדם.
מורה להם הקב"ה שהכל שלו.
הא פשיטא היא שאחר הזריעה והקצירה אוספין התבואה.
א"כ בהכרח צריך להאציל זמן לעניני חול, ולכן מה דכתיב לא ימוש לאו דוקא הוא אלא שם מושאל הוא לשקידה בעת הפנאי.
עיין מש"כ בדרשה כיוצא בזו בפ' ואתחנן בפסוק שמע ישראל וצרף לכאן.
ר"ל כי דין המקריב קרבן שאסור לו אותו היום במלאכה משום דנחשב לו כיו"ט [עיין תוס' פסחים נ' א'] והתמידין נקרבין בכל יום והם קרבנות של כל ישראל ולכן התקינו מעמדות שהם כ"ד משמרות שיהיו כבאי כח מכל ישראל, ועוד מבואר מענין תיקון מעמדות לפנינו בפ' פינחס ר"פ תמידין.
שם בפ' משפטים כתיב לשון זה לענין ענוי אלמנה ויתום, וענין ההיקש הוא ע"פ מש"כ במו"נ ח"א פל"ז שלא נמצא בפסוק חרון אף וכעס בהקב"ה רק בעון עבודת כוכבים, והנה אותו הפסוק דפ' משפטים סותר זה הכלל שהרי איירי שם בענוי אלמנה ויתום וכתיב וחרה אפי, ולכן דריש שבא להשוות חרון אף על דבר זה כחרונו על עבודת כוכבים, דכמו כאן עצירת גשמים וגלות [כמבואר בפסוק ואבדתם מהרה] כך התם בעון ענוי אלמנה ויתום יהיה ג"כ עצירת גשמים וגלות, ומדאין היקש למחצה הוקש גם להיפך, מה התם בענוי אלמנה ויתום כתיב הריגה בחרב אף כאן בעבודת כוכבים היא כן.
ומבואר מזה דגם עבים ורוחות נעצרות כדכתיב ועצר. ומפרש בגמרא דלא כל העבים ולא כל רוחות נעצרים אלא רק עבים הבאים לאחר המטר, אבל הני שבאים קודם המטר אין נעצרות, וכן רוח מצויה אין נעצר, ונ"מ בזה דאין מחויבים להתפלל על עבים ורוחות הדרושות לגידול התבואות, יען כי מכיון שישנם עבים ורוחות שאין נעצרות לא חייבוהו חכמים להזכיר משום אלה הנעצרות.
ר"ל ששתת מן המים עד שנעשה תוחה כל כך שיכול לעשות מגופת חבית בלא תוספת מים, אין בזה משום קללת ועצר אע"פ שגוזרין תענית, ונ"מ בזה י"ל ע"פ המבואר ביבמות ע"ח ב' דכשיש רעב בעולם מחמת עצירת גשמים צריך לבדוק בעבירות עבודת כוכבים וזנות הגורמות לעצירת גשמים, על זה אמר כיון שאם ירדו גשמים בערך ובמדה כזו אין זה בכלל קללת ועצר שיבדקו בעבירות ההם, וכן הכונה בדרשות הבאות.
ר"ל קודם זמן ק"ש דכתיב ביה ועצר את השמים אע"פ שלא יהיה רוב גשמים אין זה סימן קללה, ונ"מ כמש"כ באות הקודם.
כלומר שירדו גשמים קודם ק"ש של ערבית, אבל קודם ק"ש של שחרית יש בהם משום ועצר, משום דעננים של שחרית אין בהם ממש וכמש"כ (הושע ו') וחסדכם כענן בקר, כלומר שאין בהם ממש, וכל זמן שלא ירדו ביום אין יפים לעולם.
דכך משמע ליה המשך הפרשה השמרו לכם פן יפתה לבבכם וגו', אז ועצר את השמים ואבדתם וגו', וכלומר דתכלית עצירת הגשמים הוא משום האבידה שאחריה, ואינו מבואר א"כ הוא דתכלית עצירת גשמים הוא משום ואבדתם, ל"ל כלל ענין עצירת גשמים, המבלי אפשר לבא להתכלית בלי אמצעי זה, וגם למה יסבלו מעצירת הגשמים אנשים כשרים שלא נתחייבו כליה, ואפשר לומר דבמכוון בא מקודם עצירת הגשמים כדי שיתעוררו ויעשו תשובה, יען כי לא יחפוץ ה' במות הרשע כי אם בשובו מדרכו וחיה, וכמו דמצינו בנבואת יונה בנינוה כנודע.
ור"ל כמו שהאשה בלידתה צריכה רחמים כך השמים בעננם, וטעם דרשה זו מיתרון הלשון בכלל ועצר את השמים, דדי היה לכתוב ולא יהיה או ולא אתן מטר.
עיין מש"כ בדרשה כיוצא בזו לעיל בפרשה ואתחנן בפסוק שמע ישראל, וצרף לכאן.
אינו מפרש ואבדתם מלשון אבידה ממש, משום דא"כ הול"ל ואבדתם על הארץ ולא מעל הארץ, ולכן מפרש ואבדתם מלשון גלות דשייך שפיר לשון מעל, ומצינו השם אבד יונח על הגלות כמו ובאו האובדים בארץ אשור (ישעיהו כ״ז:י״ג), וכן את האובדות אבקש ואת הנדחות אשיב (יחזקאל ל״ד:ט״ז), הרי דאובד אין ענינו אבידה ממש, שהרי שבים הם, וכ"מ בתו"כ פ' בחקתי ואבדתם בגוים אלו עשרת השבטים, אחרים אומרים אין אבדן אלא גולה, עי"ש לפנינו, וכן יתפרש לפנינו בר"פ תבא דרשת הספרי ארמי אובד אבי, מלמד שלא ירד יעקב אבינו לארם אלא להאבד, כלומר להיות גולה, יעוי"ש.
וכש"כ אם לא הפריש מעשר ראשון ומעש"ש אע"פ שהרים תרומה גדולה. וטעם וסברת היקש זה י"ל דמדייק מ"ש לא תוכל לאכול בשעריך, דמשמע הא בירושלים אתה יכול לאכלם, והא חשיב כאן גם חטאת ואשם, כפי שיתבאר בסמוך, והם אינם נאכלים גם בירושלים מחוץ לקלעים, וא"כ הול"ל סתם לא תוכל לאכול מעשר דגנך וגו' כי אם לפני ה' וגו', ולכן דריש בשעריך לרמז לדרוש היקש, כמבואר.
שם איירי בבכור בעל מום, ודרשו שם הטמא והטהור יחדיו, אפי' טמא וטהור אוכלין בקערה אחת ואין חוששין, ואע"פ דכשאוכל הטמא מן הקערה כבר טימא אותה, וא"כ כשאוכל אח"כ הטהור הרי אוכל את הטמא, אפ"ה אין חוששין, והיינו טעמא משום דמדינא בכור בע"מ נאכל בטומאה, ואמר על זה כאן לא תוכל לאכול בשעריך מעש"ש טמא שהוא כמו בבכור חסרון בע"מ, וכן אסור לאכול מעש"ש בטומאת הגוף, כמבואר לפנינו בפ' אמור (כ"ב ו').
דבר ידוע הוא שמעשר שני מצותו לאכלו בירושלים כדכתיב ואכלת לפני ה' אלהיך וגו', ומכיון שנכנס לירושלים ואפי' רק לחומת העיר, שוב אסור להוציאו משם שכבר קלטוהו מחיצות החומה, ואם עבר והוציאן או שיצאו בשגגה יחזרו ויאכלו בירושלים, וזה הוא המבואר בדרשה זו. ומ"ש וביכורים אע"פ דביכורים לא כתיב כאן, אך סמך על הדרשה דבסמוך ותרומת ידך אלו הביכורים, יעו"ש.
ר"ל דהו"ל לכתוב לא תוכל לאכול מעשרותיכם, וכמו שכתב כהאי גונא לעיל בפסוק ו' ובפ' י"א, ומדפרט כל המינים ש"מ שבא להורות לחייב על כל אחד ואחד בפ"ע. ובספרי איתא דרשה אחרת על כפילת לשון זה והשמטנוה, מפני כי כפי המתבאר מגמ' ומרמב"ם פ"ב ה"ה ממעש"ש העיקר היא דרשה זו.
נראה דר"ל למה נפרטו כל הפרטים בפ' זה דהא כבר חשב הפרטים לעיל בפ' ו' ובפ' י"א, וא"כ היה די שיאמר כאן לא תוכל לאכלם בשעריך, ולכן דריש על כל פרט ופרט שיש בו הוראת דבר חידוש, וכפי שמבאר והולך בהמשך הדרשות.
ר"ל ואם נפרש הלשון בשעריך לא בציון המקום רק בהוראת אכילת הדיוט, כלומר שלא תוכל לאכול בלא סדור דיני קרבנות קדשים אלא כמו אכילה בשעריך והיינו אכילת חולין – זה אפשר ללמוד בק"ו מתודה ושלמים שאין נאכלין לפני זריקה, ובכור קדושתו יתירא שהיא מרחם. ותפס ענין זריקה שהיא יסוד ראשי בקרבנות, כי הדם הוא עיקר המכפר, וגם הדם הוא הגבול שמתיר את הבשר באכילה, כמש"כ להלן פ' כ"ו ודם זבחיך ישפך והבשר תאכל.
טעם דרשה זו בארנו לעיל פ' ו' בדרשה כזו אות כ"ט, יעוי"ש וצרף לכאן.
מ"ש ק"ו מבכור פשוט דחטאת ואשם הם קדשי קדשים ובכור הוא קדשים קלים, ובטעם השאלה מה בא זה ללמדנו, עי' מש"כ לעיל אות ס"א וצרף לכאן.
ר"ל אפי' לאחר זריקה, וטעם הדבר פשוט מפני שהיא כולה כליל, וזה הוא הטעם מ"ש ק"ו מחטאת ואשם, שחמורה עולה מפני שהיא כולה כליל. ובטעם השאלה מה בא זה ללמדנו בארנו לעיל אות ס"א, ומשמעות הלשון בשעריך לדבר זה ביארנו לעיל אות ס"ג.
עיין מש"כ לעיל אות ס"א בבאור השאלה מה בא זה ללמדנו, ובאות ס"ג במשמעות דבר זה בלשון בשעריך.
טעם הדרשה ותרומת ידך אלו הבכורים ביארנו לעיל בפסוק ו' בדרשה כזו אות כ"ז, וענין ההיקש למעשר הוא מדכתיבי בפסוק אחד ש"מ שערכם שוה באופן אכילתם, ומעשר אסור לאונן דכתיב ביה (ר"פ תבא) לא אכלתי באוני ממנו. ונראה לי דהיקש זה אינו גמור וע"ד אסמכתא הוא, וראיה שהרי כמה מיני קרבנות חשובים בפסוק זה כפי הדרשות הקודמות, ובכ"ז אין ערך אכילתם שוה, אלא דעיקר איסור ביכורים לאונן הוא מפני שמצוה לאכלן בשמחה, וע"ד אסמכתא הקישום למעשר דכתיב ביה נמי שמחה בפרשה זו ובפרשה תבא.
דם התמצית היא דם שמתמצה ושותת בשעת שחיטה או אח"כ בעוד שהבהמה חיה עודנה, וענין הכשר לטומאה הוא שכל אוכל הראוי למאכל אדם אינו מקבל טומאה עד שיבלל במים או באחד משבעה משקין והדם אחד מהם, ובהכשר כתיב (ס"פ שמיני) וכל משקה אשר ישתה, ורק בדם כזה מצינו לשון משקה, ודם חללים ישתה (פ' בלק) והיינו דם התמצית שיוצא מן החלל.
לכאורה הפירוש הנפש עם הבשר הדם שעם הבשר כמו שאמר מקודם לבלתי אכל הדם כי הדם הוא הנפש, אך באמת א"א לפרש כן, יען דא"כ הוא מאי חזית שעם הבשר אסור לאכול הדם, הא דם לבדו אסור ג"כ, לכן מפרש דקאי על אבר מן החי שענינו הוא שלא תאכל הבשר בעוד שהנפש היינו החיות עדיין בתוכו, וזה הוא אבר מן החי. ועל יסוד דרשה זו סובבים הולכים כל הדרשות הבאות בפסוק זה, ולכן קבענוה בתחלה אף כי היא מאוחרת בסדר הש"ס לדרשות הבאות.
סמך על המבואר בדרשה הקודמת, דפסוק זה איירי באבר מן החי, ולמעלה מזה פירש איסור דם, דלגופיה לא איצטריך, דהא כבר נתבאר איסורו בפ' ויקרא, ובפ' צו, ובפ' אחרי, אלא בא כאן להקישו לאבר מן החי דגם דם מן החי אסור, וכגון דם הקזה שיש בו משום יציאה מן החי ומשום נפש. ואיצטריך לאשמעינן זה משום דהו"א דאיסור דם הוי רק דם שחוטה דבזה כתיב ענינו בס' ויקרא, קמ"ל, ועיין כריתות כ"ב ב' מפרש איזה דם הקזה שהנפש יוצאה בו – מטיפה המשחרת ואילך משהוא מתחיל לצאת. ועיקר טעם היקש דם לאבר מן החי, בכאן ובדרשה הבאה, הוא משום דאיסור שניהם ממקום אחד יהלכון, והיינו משום דשניהם נקראו נפש כמפורש באבר מן החי לא תאכל הנפש עם הבשר, ומבואר למעלה דקאי על אבר מן החי, וכן גם דם נקרא נפש, כמש"כ בפ' אחרי כי הדם הוא הנפש.
נסמך על הדרשה הראשונה שבפסוק זה דפסוק זה באבר מן החי איירי, ובגמ' שקלו וטרו הרבה בדין זה והעלו דאם חתך מן האבר כברייתו בשר גידים ועצמות כזית מכולם לוקה אע"פ שאין בו בשר אלא כל שהוא, אבל אם חלקו מבחוץ ואכלו פטור, וכפי דמשמע מרמב"ם פ"ה ה"ג ממאכלות הוי הפירוש חלקו מבחוץ שהפריד האבר אחר שתלשו מן החי, והפריד הבשר מן הגידים ומן העצמות אינו לוקה עד שיאכל כזית מן הבשר לבדו, ויש עוד פירושים בזה.
נסמך על המבואר בריש פ' זה דהפסוק הזה באבר מן החי איירי, ומפסוק לא תאכלו כל נבלה מרבינן טרפה כפי שיתבאר שם.
ר"ל היא בריה בפני עצמה שאינה לא ממין מפרסת פרסה ולא ממין מעלת גרה.
אע"ג דנשנו בפרטיהם בפ' שמיני, בכ"ז פרטם גם כאן מפני חידוש שני מינים אלה בבהמה ובעופות וכפי שיתבאר, וצ"ע שאינו מפרש למה נשנו כאן דגים.
כלומר דבור בעלמא שמוציא מפיו שהוא משמט, דיו. ויליף כן ע"ד רמז ואסמכתא וזה דבר השמטה – דבור השמטה, וכהאי גונא רגילין חז"ל לדרוש בכ"מ, כמו בשבת נ"ח ב' כל דבר אשר יבא באש – אפילו דבור, וכן בב"מ ע"ה ב' כל דבר אשר ישך – אפילו דבור, ובסנהדרין מ"א א' מניין להתראה מה"ת שנאמר על דבר אשר ענה – על עסקי דבור, ושם פ"ז א' דברי ריבות אלו החרמין והערכין וההקדשות שבאין ע"י דבור פה, ובמכות י"ב ב' וזה דבר הרוצח – אפילו דבור, ובתוספתא פאה פ"ד כי בגלל הדבר הזה – בגלל הדבור הזה, ובירושלמי תרומות פ"א ה"ד ערום מהו שיקרא ק"ש אמרו ולא יראה בך ערות דבר – ערות דבור, ובספרי תצא ונשמרת מכל דבר רע – מכל דבור רע, ועוד כהנה.
ר"ל שבועה דאורייתא, כגון אם כפר ומודה במקצת ועבר שביעית פטור, והרבותא בזה דהו"א דאינו משמט כיון דא"א לו ליגוש גוף המעות, קמ"ל. וטעם הדרשה כמש"כ באות הקודם דדריש וזה דבר מלשון דבור. וזה פשוט דשבועת השומרים והשותפים והפקדון שעיקרן אין שביעית משמטת כפי שיתבאר בסמוך גם שבועתן אינה נשמטת.
ר"ל אם מת המלוה והנושים הם יתומים, וצריך טעם למה לא נקראו הם משה ידו כיון דעומדים במקום אביהם, ואולי איירי ביתומים קטנים שבאמת לא הם בעצמם הנושים רק ב"ד או אפטרופוס, ומבואר בסמוך מגזה"כ דהמוסר שטרותיו לב"ד אין השביעית משמטת, ומכיון דב"ד הוו אביהן של יתומים לכן ממילא אין החוב המגיע ליתומים קטנים נשמט, וכהאי גונא אמרו בגיטין ל"ז א' אמר ר"י אמר שמואל יתומים אין צריכין פרוזבול, דרבן גמליאל ובית דינו אביהן של יתומין, והיינו הא דר' שמעון בתוספתא שלפנינו, והר"ן וב"י בתו"מ סי' ס"ז כתבו דהגמרא דגיטין והתוספתא שלפנינו שני ענינים הן, דתוספתא איירי בחוב ירושה והגמרא איירי שלוו הם, ותמה אני מה דחקם לזה והלא פשטות הענין אחד הוא, ורק מה שאמר ר' שמעון ע"פ גזה"כ מסביר רב יהודה בשם שמואל ע"פ הסברא ושקול הדעת, וכ"מ ברש"י וז"ל יתומים א"צ פרוזבול שאין שביעית משמט חוב אביהם המת, עכ"ל, וצ"ע. וע' בפ"י מ"ו דשביעית.
צ"ל הטעם משום דהם בעין ולא שייך משה ידו כמו מלוה דלהוצאה נתנה.
והיינו משום דסתם הנושה חוב מחבירו הוא מה שזקף עליו במלוה לזמן וכך בעינן כל דבר חוב שיהיה כמו מלוה, וע' בפ"י מ"א דשביעית.
ר"ל המלוה אותם על מנת שכשיגיע הקציר יפריש התרומה וימכרנה כדי לקבל הדמים שהלוה להכהן וכן יפריש מעשר ראשון ומעשר עני ויטלם בחובו שהלוה להלוי ולהעני, רק שיפריש תחלה מהמעשר תרומת מעשר לכהן, אין משמטת, משום שאין יכול לתבעו כלום.
וע' בב"מ ס"ז ב' שהממשכן שדהו לזמן קצוב כך וכך שנים שיאכל המלוה את הפירות, ומנהג המקום שהלוה יכול לפקוע ולפדות שדהו גם בתוך הזמן אז השביעית משמטת, ואם המנהג שאינו יכול לפדות רק לסוף הזמן אז אין השביעית משמעת, וצ"ל דהטעם הוא ג"כ משום דלא קרינן ביה לא יגש כמבואר לפנינו.
הוא עובד כוכבים שקיבל עליו שלא לעבוד עבודת כוכבים ולקיים שבע מצות ב"נ.
דהלשון כי קרא שמטה משמע שאותו הזמן הוקבע לזמן שמיטה וכמו הלשון מקראי קודש, קרא עלי מועד, וממילא אין חילוק בזה בין א"י לחו"ל, כיון שהזמן הוא זמן שמיטה, והרבותא בזה דלא נימא כיון דבזמן שוה השמטת כספים להשמטת קרקע, שבזמן שנוהגת השמטת קרקע [היינו בזמן שהיובל נוהג] אז נוהג השמטת כספים, ובזמן שאין נוהג השמטת קרקע אין נוהג השמטת כספים, הו"א דגם לענין מקום תלוי ג"כ במקום ששם נוהג השמטת קרקע דהיינו בא"י, קמ"ל. ואמנם זה פשוט דגם בח"ל תלוי רק בזמן שנוהג השמטת קרקע בא"י, ולכן בזה"ז בחו"ל אין שמיטת כספים נוהגת מן התורה רק מדרבנן, כדי שלא תשתכח דין תורת שמיטת כספים, וע' בחו"מ סי' ס"ז די"א דגם מצוה דרבנן אינה, יעו"ש.
נראה הכונה דקמ"ל דאעפ"י דעיקר פרשה זו איירי בענין זקן ממרא והוא אינו חייב מיתה רק על המראתו כנגד הוראת ב"ד שבלשכת הגזית כדלקמן, בכ"ז לכתחלה מצוה לשמוע להוראת כל ב"ד גדול, ובזה כלול החיוב לכל אדם מישראל, ועל יסוד זה סמכו חז"ל להסמיך כל מצוה דרבנן על לאו דלא תסור, כדלקמן, וטעם דיוק דרשא זו הוא מיתור לשון ובאת.
והא דדרשינן במכות ז' א' על הפ' דפ' מסעי והיו אלה לכם לדורותיכם בכל מושבותיכם למדנו לסנהדרין שנוהגין לדורות – פשוט הדבר דהכונה שם שיהיו סנהדרין דנין דיני ממונות ודיני קנסות וכדומה לבד דיני נפשות, דעיקר הקפידא דהכא שיהי' משפט בשעת הבית הוא רק לענין דיני נפשות וכמ"ש בברכות נ"ח א' אנן מיומא דגלינן מארעא לית לן רשות למקטל, ובמכילתא פ' משפטים [הובאה בראשונים ולפנינו חסרה], מעם מזבחי תקחנו למות, בזמן שיש מזבח אתה ממית ובזמן שאין מזבח אי אתה ממית, וע' לפנינו בפ' משפטים ובפ' מסעי שם.
הענין יתבאר בפשיטות, כי בעת שהיו ישראל שרויים על אדמתם בא"י וכל אחד הי' לו חלק ונחלה אדמת שדה וכרם היו הכהנים והלוים מתפרנסים בכבוד מאת כל העם במתנות כהונה ולויה, כמבואר כ"פ בתורה, והם היו מוקדשים לתורה ולעבודה אשר זה הי' תכלית מתנותיהם מבני ישראל וכמש"כ בד"ה ב' ל"א ויאמר לתת מנת הכהנים והלוים למען יתחזקו בתורת ה', ולכן הי' עול ההוראה נתונה עליהם מפני ששעתם היתה פנויה מטרדות זמניות, וכמו שמבני ישכר היו יודעי בינה מפני שפרנסתם היתה מצויה להם מזבולן, כנודע באגדות, ועל כן תלה הכתוב כ"פ ההוראה בכהנים ולוים, כמו יורו משפטיך ליעקב (פ' ברכה), כי לא תאבד תורה מכהן (ירמיהו י״ח:י״ח), כי שפתי כהן ישמרו דעת (מלאכי ב׳:ז׳), אך כל אלה לא לעכובא שההוראה דוקא בכהנים ולוים ולא בישראלים, יען שכל ישראל ראוים לכתר תורה ללמוד וללמד לדון ולהורות וכמ"ש באגדות כתר תורה כל הרוצה ליטול יבא ויטול [ע' אדר"ן פ' מ"א], ומכיון שזכה אדם לכתר תורה והגיע להוראה מחויב להורות ואם אינו מורה עליו הכתוב אומר ועצומים כל הרוגיה [ע' סוטה כ"ב א']. ומה שזכר הכתוב ענין זה על הרוב בכהנים ולוים תפס ע"ד ההוה כמש"כ ובזה תתבאר דרשת הספרי כאן, כי לכתחלה מצות ההוראה בכהנים ולוים, כמו שקבעה התורה סדר ההנהגה בישראל, אבל אם אין כהנים ולוים בודאי כשרים גם ישראלים. ולפי"ז צ"ל דמ"ש רבא ביומא כ"ו א' לא משכחת צורבא מרבנן דמורי אלא שבא או משבט לוי או משבט ישכר, גם הוא ע"ד ההוה קאמר שהם מקורי בעלי ההוראה כמבואר בטעם הדבר וכמו שסיים הוא דבלוי כתיב יורו משפטיך ליעקב [וה"ה לכהנים] ובישכר כתיב ומבני ישכר יודעי בינה לעתים.
ר"ל אין לך לדחות מלילך לדון באמתלא כי לא כדיינים מומחים שבדורות הקודמים הדיינים שבזה"ז, אלא כל דיין בדורו חשוב מומחה וגדול בערכו כדיין מומחה בדורות הקודמים, ומביא עוד לראי' מפסוק דקהלת ז' אל תאמר מה היה שהימים הראשונים היו טובים מאלה, כי לא מחכמה שאלת על זה, ור"ל שלפי שהדורות היו טובים וצדיקים מן אחרונים לפיכך היו הימים הראשונים טובים מאלה שאי אפשר שיהיו אחרונים כראשונים, כ"פ רש"י.
ר"ל היה קרוב ונתרחק ע"י אישות, כגון שמתה אשתו וכדומה כשר לדון בעת שנעשה רחוק, והוא הדין לענין עדות שכשר לעדות שיראה להבא.
ר"ל דלא לבד המשפט דורשין מפיהם כי אם גם דבריו ופרטיו ודקדוקיו. ומדייק זה מיתור לשון דבר, דדי הי' לכתוב והגידו לך את המשפט.
והיינו משום דההגדה עפ"י עד אחד לא תביא כל תועלת, וא"כ אינו אלא כמוציא שם רע. ולפי"ז דהיכי דיש תועלת בהגדתו כגון לאפרושי מאיסורא על ידי זה בודאי צריך להעיד, וראיה לזה מעובדא דההוא סמיא בקדושין ס"ו א' שהעיד עד אחד לפני מר שמואל שאשתו זינתה, ולא מצינו ששמואל גער בו, אלא ודאי משום דע"י ההגדה יפרוש הסומא ממנה וכמ"ש לו שמואל אי מהימן לך כבי תרי זיל אפקה. וכן בדיני ממונות דקיי"ל עד אחד מביא לידי שבועה ג"כ צריך להעיד וכבדרשה הבאה. ועיין בחו"מ סי' כ"ח ס"א בהגה"ה.
וכמו בסוטה דכתיב ועד אין בה הוי פירושו שני עדים וכמבואר לפנינו בפ' נשא, ואעפ"י דא"א להוציא השם עד מפשטי' דמורה על אחד, בכ"ז קאי על שני עדים, יען דאנו מפרשים השם עד לא כתואר על המעיד רק על העדות, והוי שיעור הלשון ועד אין בה – כמו ועדות אין בה, ואיזו עדות – של שנים, ודו"ק.
נסמך על המבואר לפנינו בפ' נשא בפ' איש או אשה כי יעשו מכל חטאת האדם השוה הכתוב אשה לאיש לכל עונשין שבתורה, ומכיון דכתיב אשר יחטא ממילא כולל גם נשים.
ר"ל שבועה להכחיש את העד כגון התובע בחבירו וכפר לו ועד אחד מעיד שהוא חייב לו הרי הוא נשבע להכחיש את העד. ודעת ר"ת דה"ה שעד אחד פוטר מן השבועה, וס"ל דמ"ש אבל קם הוא לשבועה פירושו בין לחיוב ובין לפטור.
דהשם חטאת מורה גם על פחיתות וחסרון, וענין כזה הוא הורדה מן הכהונה.
נראה דדריש על פי כמו דדרשינן בדרשה הקודמת מפיהם ולא מפי כתבם ה"נ דריש מפיהם ולא מפי מתורגמנם. והנה מבואר בגמרא כאן הנהו לעוזי דאתו לקמי' דרבא, אוקי רבא מתורגמן בהדייהו, ופריך בגמרא והתנן שלא תהא סנהדרין שומעת מפי מתורגמן, ומשני, רבא מידע הוי ידע מה דאמרי ואהדורי הוא דלא הוי ידוע, ע"כ. ומחלוקת המפרשים והפוסקים אם מעשה זו בעדים הוי או בבעלי דינים ולכאורה פשוט הדבר דצריך לפרש בעדים, יען דהלשון על פי דמיניה ממעטינן מתורגמן כתיב בעדים, אבל בפ' משפטים בפסוק עד האלהים יבא דבר שניהם הארכנו להוכיח דגם בבע"ד אסור לשמוע מפי המתורגמן, יעו"ש. וכאן אין המקום להאריך בזה.
כגון האומר לעדים בואו והעידוני שכך וכך הי' הדבר והם שותקין לא אמרינן שמודים לדבריו אלא צריכים להגיד מפורש כמשמעות הלשון על פי.
הרבותא בזה אעפ"י שהיא נאמנת להנשא עפ"י דבורה בכ"ז אינה נאמנת לגבי נחלה. וטעם הדבר משום דרק לגבי נשואין דידה הקילו רבנן משום דמחמת חומר שהחמירו עליה בסופה [שאם תנשא ויבא בעלה תצא מזה ומזה ובניה ממזרים] אמרינן דודאי דייקה היטב במיתת בעלה, אבל לענין נחלה קיים הענין עפ"י דין תורה עפ"י שני עדים, ועיין ברמב"ם ומ"מ פ"ז ה"א מנחלות ומש"כ לקמן בס"פ תצא בפסוק יקום על שם אחיו.
נסתפקו בזה אם הא שהצריכה תורה עדים להקים דבר הוא רק כדי שלא יוכל אחד מהצדדים לחזור, ולכן אם הם בעצמם מודים א"צ עדים ונחשב המקח קיים, או דילמא גזה"כ הוא שצריך עדים לכל דבר, ולכן כל זמן שאין עדים אין בגמר המקח כלום ויכולים שניהם לחזור, ואמר להו לא אברו סהדי אלא לשקרי, ר"ל רק לאנשים משקרים, אבל מדינא מאחר שנגמר המקח בקנינים הראוים לו נתקיים המקח בתקפו, והוא דין פשוט בחו"מ סי' קפ"ט ס"א, ובסי' קצ"ה ס"א.
גט פשוט הוא כל שער פשוט [דכל שטר נקרא גט] ומקושר הוא שטר שכותב שיטה אחת או שנים וכופפן על הקלף החלק כשיעור הכתב ותופר הכפל הזה בשני הקצוות וחותם עד על הכפל מבחוץ, וכן הרבה פעמים כנגד מקום התורף דהיינו מקום שם האיש והאשה, שם המלוה והלוה ושם המקום והזמן וסך ההלואה, ועל כל כפל חתום אחד מבחוץ, ותקנו גט כזה לכהנים שקפדנים הם ובמהירותם מגרשים נשותיהם ואח"כ מתחרטים ואינם יכולין עוד להחזירן משום איסור גרושה לכהן, לכן תקנו להם שיתנו גט מקושר דוקא שצריך זמן רב ועדים רבים בין כפל לכפל, ובתוך זמן זה ישוב כעסו ויתחרט קודם נתינה, וגם תקנו בו שלשה עדים, הכל כדי להמשיך הדבר, ואגב זה תקנוהו גם בכל השטרות לכל מי שירצה להתיישב בענין ואותו שכנגדו דוחק לכתוב שטר.
ר"ל יש לך אופן ומקרה שלא תתקיים עדות רק בשלשה, והיינו היכי דצריך לאיזו תכלית וכמש"כ באות הקודם. ומסקנת הגמרא דדרשה זו אסמכתא היא משום דעיקר קרא אצטריך לענין דרשות הבאות להקיש שנים לשלשה ושלשה לשנים, ועיקר ענין גט מקושר מדרבנן הוא.
ר"ל מניין דשנים מזימין אפילו מאה עדים ת"ל עדים, ר"ל דהו"מ למכתב ע"פ שני או שלשה עדים, ובא לרמז דאפילו מאה אין להם אלא דין שני עדים, ורבותא היא, דבעדות אפקיה רחמנא מכללא דאחרי רבים להטות. ונראה דצ"ל בגמרא ת"ל עדים עדים כמו שבארנו, וכן בדרשות הבאות, וע"ע מש"כ השייך לדרשה זו בסמוך אות מ"ט.
בשנים בודאי אין נהרגין עד שיזומו שניהם, דכתיב בסמוך פ' י"ז והנה עד שקר העד, וכלל גדול הוא דכ"מ שנאמר עד אינו אלא שנים כמבואר למעלה בדרשה עד אחד. ומ"ש ת"ל עדים נראה דצ"ל ת"ל עדים עדים, והיינו משום דהיה יכול לכלול ביחד ע"פ שני או ע"פ שלשה עדים, וכמש"כ באות הקודם. וע"ע בדרשה הבאה השייך לדרשה זו.
לענין שיעור גדלות איירי, וכש"כ כשאחד אומר אחד בגבה ואחד אומר אחד בכריסה, דלבד חצי דבר גם חצי עדות הוא.
שהרי גם הם ראו ואדם קרוב אצל עצמו. ואמנם זה קשה רק למ"ד דלא בעינן כונה לעדות, דלמ"ד בעינן כונה הרי לא כוונו אלו.
ר"ל בעדים שמקיימין הדבר דהיינו בעדים ולא בעושי הדבר.
ר"ל הלשון ויספו משמע שדבר זה הם מוסיפים משלהם, והרי דברים של עצמן אמור, שהדבר הזה לבדו הם מוסיפים על של כהן, מדעד השתא גבי נטע וגבי ארש אשה לא כתיב ויספו והכא כתיב ויספו ש"מ שעד הנה דברי כהן ואת זו הם מוסיפין. ונראה דצ"ל ושוטרים משמיעים בלשון רבים דהלא לתכלית זה שישמעו כל המחנות דברו הרבה השוטרים כדכתיב ודברו השוטרים. וע"ע בדרשה הבאה.
ר"ל מן שמע ישראל עד להושיע אתכם מדבר כהן משוח מלחמה וכהן אחד משמיעם לכל המחנה בקול רם.
ולדעת הרמב"ם בפ"ז ה"ג ממלכים הי' שוטר אחד מדבר ושוטר אחד משמיע. ונראה הטעם בזה כדי שתצא ההכרזה יותר מבוררה, שכן מטבע הדברים כשהאחד שונה דברי חבירו יוצאים הדברים יותר מבוררים מאשר יצאו בדברי המדבר הראשון.
דהא על כרחך אשר בנה לאו דוקא הוא, דלא כל אדם יכול לבנות בידיו, אלא הכונה שהמציא לו בית חדש, ותפס הלשון אשר בנה ע"ד ההוה, שכן דרך השגת בנין חדש ע"י בנין בהוצאת כספו, אבל אין ה"נ אם באה לו בדרך אחרת כגון בקנין ובירושה ובמתנה, וכן צ"ל בטעם הדרשה בסמוך גבי נטיעת כרם, יעו"ש. והגרש"ש כתב דדייק מלשון אשר דרבויא הוא, ולפי מש"כ א"צ לזה. וע' מש"כ בפ' הסמוך אות כ"ח לענין בית השותפין.
טעם הרבוי בית התבן ובית הבקר וכו' נראה משום דכל אלה הם בנינים חשובים שאדם שוקע עצמו בבנינם, משא"כ בית שער אכסדרה ומרפסת נעשים רק להלך דרך בם ואינם חשובים.
ובשיעור כזה אינו חשוב בית, ועיין מש"כ בדרשה כיוצא בזו לעיל בפ' ואתחנן בפ' וכתבתם על מזוזות ביתך.
וכגון דעבד תשובה ויהב דמי ובכ"ז כיון דמעיקרא בגזלה באה לידו אינו חוזר, ועי' בסוגיא.
ע' במג"א סי' תקס"ח ס"ק ה' דהסעודה שעושין בחנוכת הבית בא"י הוי סעודת מצוה ולא בחו"ל, והאחרונים הביאו כמקור לזה מירושלמי זה, ולדעתי אין כל ראי' מכאן, כיון דפרשה זו וענין זה איירי בא"י ובודאי שאסור לצאת מא"י לחו"ל, משא"כ כשאנו בגלות, ומ"מ הסברא נוטה לדינו של המג"א דהא עכ"פ אין מצוה בהתישבות בחו"ל.
ר"ל איש זר, וכן נדרש בסמוך בנטיעת כרם. ואמנם בכלל לא נתבאר לי כל ענין דרשה זו, כי לפי"ז יתחייב שאם יודעין אנו בודאי שבנו יחנך הבית ויחלל הכרם אז לא ישוב זה ממערכות המלחמה והוא חדוש נפלא שלא שמענו מעולם, וצ"ע רב אף כי עפ"י הסברא יש להטעים דבר זה דאין לבו של אדם כואב רק אם איש זר יורש אותו.
ויצוייר שיולד לו בכור לאחר מיתתו ויהיו לו גם בנים פשוטים כגון שילדה אשתו תאומים או היו לו שתי נשים ואחר מיתתו ילדו שתיהן. ואמנם אם נולד הבכור בחייו אז אפילו לא ראהו ולא הכירו מימיו ג"כ הוי בכור לנחלה, יען דהפירוש יכיר – שיהיה ראוי להכירו.
הנ"מ בזה לפי המבואר בדרשה הקודמת דבכור שנולד לאחר מיתת אביו אינו נוטל פי שנים, משום דבעינן שיכירנו, על זה אמר כאן שאם יצאה פדחתו עד החוטם בחיי אביו אעפ"י שלא יצא כל ראשו לאויר העולם אלא לאחר מיתת אביו הרי זה נוטל פי שנים, ואעפ"י דבעלמא כתיב לענין הכרה הכרת פניהם ענתה בם (ישעיהו ג׳:ט׳) ומשמע דבלא הפנים אין מכירין, אך באמת הכרת פנים לחוד ויכיר לחוד, וכאן א"צ שיכירנו בפנים אלא רק יראה מציאותו בעולם, ויוכל להראות עליו לומר זה הוא בכור כדמשמע קראי, ובזה די בהכרת פדחת.
ר"ל דאין אדם יכיל ליתן לאחרים דבר שלא בא לעולם ואינו בידו, והיינו דוקא בשבח שגם הנכסים נשתנו, כגון כרמל שנעשו שבלים וסמדר שנעשו תמרים, אבל אם שבחו מחמת עצמן ולא נשתנו כגון אילן קטן שגדל ונתעבה נוטל פי שנים. ובסמוך תבא עוד דרשה בענין זה, ועיין בחו"מ סי' רע"ח ס"ו.
ומפרש בגמרא דאין החזרה חזרה גמורה, ופירש"י הכונה שאין זה מאבד חלק בכורתו, אבל חוזרין וחולקין פי שנים כבתחלה, והרמב"ם בפי"א הכ"א משמיעין פירש שמחזיר חלק שנטל ונוטל החלק שכנגדו.
ולפי"ז במקום שנפל לו הגורל לחלקו הפשוט יטול שם חלק הבכורה בלא גורל, ואם הם שני אחים ושלש שדות לא יפילו שלש גורלות שנים לבכור ואחד לפשוט, יען שאם יפול חלק הפשוט בשדה האמצעי לא יזכה בו, יען דלפי"ז יטול הבכור בשני מקומות, אלא יפילו שני גורלות ויטילום על שתי שדות הקצוויות ואיזו שיעלה לבכור יקח זו וגם האמצעית שסמוכה לה.
היינו הך דדרשה דלעיל לתת לו פי שנים תניא אין הבכור נוטל בשבת וכו' שם נתבארה, ומר יליף מהכא ומר מהכא.
ומתבאר בגמרא, דזה רק בעובד כוכבים שנתגייר, אבל ישראל שהיה לו בן מן השפחה ומן העובד כוכבים הואיל ואינו קרוי בנו, הבא אחריו מן הישראלית הוי בכור לנחלה ונוטל פי שנים, וטעם הדבר פשוט משום דהבנים שהיו לו בהיותו עובד כוכבים אית להו יחוס אחריו, משא"כ בישראל שיש לו בן משפחה ומנכרית אינו בנו לכל דבר כמבואר לפנינו לעיל בפסוק ט"ו ובכ"מ.
ר"ל דלא אזלינן בתחלה אחרי הבכורה מאם, ולא כמו בבכורה לכהן דרק בתר האם אזלינן דשם בפטר רחם תלי רחמנא, כמבואר בפ' בא.
וכן מבואר בנדה כ"ג ב' לענין המפלת סנדל [ולד בלא צורת פנים] או שליא או שפיר מרוקם והיוצא מחותך הבא אחריו הוי בכור לנחלה, והטעם הוא משום דרק אז נקרא ראשית אונו כשנוצר ממנו ולד שלם, ובאופנים שציירנו יונח השם ראשית אונו על הולד הבא אחריו, וזה טעם הדרשה בפסוק הקודם כיון שיצא ראשו ורובו בחיים פוטר את הבא אחריו מן הבכורה, והיינו משום דעל ולד כזה לבו של אדם דוה ונקרא ראשית אונו ופוטר את הבא אחריו.
ר"ל בנכסי מלוג שלה, דכך משמע הלשון בכל אשר ימצא לו כי הוא וגו' לו משפט הבכורה אבל לא בכל אשר ימצא לה.
כלומר שיכול הבכור להוציא חלק בכורתו מאחיו הפשוטים בדיינים אם מסרבים ליתן לו, דכך מורה הלשון משפט דהוי כדין.
כל העובר על מצוה שבתורה על עשה ועל ל"ת.
ר"ל כל לאו שהוא ניתק לעשה לתקן את הלאו כגון הלאו דלא תקח האם על הבנים ולא תכלה פאת שדך אינו לוקה אלא א"כ לא קיים העשה שבהן. ואמנם עוד הרבה לאוין יש שאין לוקין עליהם כמו לאו שאין בו מעשה, כגון הולך רכיל ונוקם ונוטר ונושא שמע שוא וכדומה, חוץ מנשבע ומימר ומקלל את חבירו בשם, וכן כל לאו שניתן לאזהרת מיתת ב"ד כגון לאו דלא תנאף ולא תעשה מלאכה בשבת, וכן לאו הניתן לתשלומין כגון לא תגזול ולא תגנוב, וכן לאו שבכללות שהוא לאו אחד הכולל ענינים הרבה, כגון לא תאכלו על הדם (פ' קדושים) דילפינן מיניה כמה דינים [עיין לפנינו במקומו שם], וכן בלאו שנאמר בו מניעה מעשיית דברים שונים אין לוקין על כל אחד ואחד, כגון זה שנאמר בפסח אל תאכלו ממנו נא ובשל מבושל שאינו לוקה על נא ועל מבושל שתים אלא אחת, ורק היכי שנאמר מפורש ע"פ הקבלה שלוקין על כל אחד ואחד כמו שקבלנו חיובי ג' מלקות באיסור אכילת חדש באוכל לחם וקלי וכרמל, אע"פ שכלולים בלאו אחד [ולחם וקלי וכרמל לא תאכלו, פ' אמור], וכן בלאו דמעביר בנו ובתו באש וקוסם קסמים באה הקבלה עליהם ללקות על כל אחד ואחד.
פירש"י נקי משמע מן החטא ואע"פ שנתחייב בדין, וצדיק משמע שנצטדק בדין אע"פ שבאמת אינו נקי מן החטא, עכ"ל. ובאור הדברים ע"פ מש"כ בעלי שימוש הלשון בהבדל באור השמות נקי וצדיק, דנקי הוא מהשקפה על עצמו שהוא חף מפשע, וצדיק הוא מהשקפה על אחרים שאחרים מצדיקים אותו אף שהוא רשע בפ"ע, ואף כי בכ"מ באור שם צדיק מורה על צדיק ממש, אך לשון כזה יסבול גם אופן המבואר. ובספרי פ' שופטים יליף ענין זה מפסוק צדק צדק תרדוף. ומסיק בגמרא כאן דהא דאין מחזירין אותו לחובה הוא רק אם טעו ב"ד בדבר שאינו מפורש בתורה אלא בסברא בדברי תנאים ואמוראים, אבל בדבר המפורש בתורה מחזירין אפילו לחובה, ועיין מש"כ עוד בפ' משפטים בפסוק הנזכר.
בדיני נפשות כתיב אשר הוא רשע למות (פ' מסעי) וכאן בחייבי מלקות כתיב והיה אם בן הכות הרשע, ודרשינן כמו שההורג במזיד נקרא רשע ונוהגין בו אלו הדינין כך המחויב מלקות שנקרא ג"כ רשע נוהגין בו ג"כ אלו הדינין.
הטעם והסברא בזה פשוט דדוקא בממון מתחלק משום דכשיתקבלו כל החלקים להנדון הרי מצטרף בידו כפי שרצו להפסידו ומתקיים שפיר כאשר זמם, אבל במלקות אם ילקו לכל אחד רק חלק מה מהמלקות לא יתקיים כאשר זמם שהרי הם רצו לחייבו מלקות שלם, ואע"פ דגם בממון אם ניזיל בתר דידהו אין בכל אחד כאשר זמם, אך עכ"פ לגבי דידיה יש כאשר זמם שהרי מקבל כל הסך, משא"כ במלקות אם יתחלק המספר ביניהם לא יתקיים בכל צד כאשר זמם, שהרי לו לא יגיע מאומה ממה שילקו הם, ולכן ילקה כל אחד מספר שלם.
דא"א לפרש כפשוטו שיפילהו לארץ, דהא מבואר בסמוך שילקהו גם על החזה ושתי ידות מלאחריו שא"א כשהוא שוכב, אלא יהיה הנלקה כפוף על העמוד.
יתכן דמדייק דמדכתיב והפילו ולא ויטהו, משמע ליה שתהיה בהכאה זו כדי נפילה, והוא ע"י רצועה כפולה ומכופלת. ועיין מהרש"א שהביא גירסא אל תקרא והפילו אלא והכפילו, ולא מצאתיה.
מדייק מדלא כתיב והפילו השופט לפניו והכהו אלא והכהו לפניו משמע שלא יהיו עיניו של דיין בענין אחר, וכלומר שלא יסיח דעתו ועינו מהמוכה בשעת המלקות. וטעם הדבר משום דבמלקות יש הרבה פרטים שהדיינים צריכין בעצמן לראות ולהשגיח בכמה ענינים, כמו שלא יכהו יותר מכפי כחו, ואם יש חשש סכנה שאינו יכול לסבול יפסקו המכות, כי כונת התורה היא רק להכות ולא להמית, ולכן צריכין הדיינים להשגיח היטב על כל זה, ולא דמי לעונש מיתה דהתם רק מצוה אחת כללית שימיתוהו ותו לא, משא"כ הכא דצריך שישמרוהו שיחיה. ועיין מש"כ בסמוך אות כ"ב.
ר"ל את שהמכות פוטרין אותו מכל חיובו ורשעתו שאינו חייב אלא מלקות בלבד, משא"כ אם עוד יתחייב לשלם הרי אין נפטר עם המלקות, ולחייבו בשניהם אי אפשר כמבואר בדרשה הקודמת משום רשעה אחת אתה מחייבו ואי אתה מחייבו משום שתי רשעיות, יעו"ש.
ר"ל שליש על החזה ושני שלישים על גבו, שליש על כתף אחד ושליש על כתף השני, ומטעם זה מבואר בסמוך דלעולם מכין אותו רק מספר מכות הראויות להשתלש, כגון אם אמדוהו לקבל עשרים מכין אותו י"ח וכדומה ועיין בסמוך אות ל"ב.
ר"ל שאם תפנה לבבך להתייאש ממה שלמדת כבר ולא תחזור עליו שוב אין משמיעין אותך. וע"ע מש"כ לעיל בפ' תבא כ"ח א'.
כמה פירושים ובאורים ורמזים נאמרו בבאור אגדה זו. ולי נראה פשוט עפ"י הדרשה הבאה והסתרתי פני מהם ביום ההוא, אמר הקב"ה, אעפ"י שהסתרתי פני מהם – בחלום אדבר בו, ופירש"י ביום ההוא קדייק, ביום ולא בלילה, שמראים לו חלום כדי שיתפלל על הדבר, עכ"ל. ור"ל דכשעתידה לבא איזו גזירה וצרה חלילה מראה הקב"ה את הדבר למי שראוי בחלום הלילה כדי שיתפלל ויתבטל הגזירה. והנה איתא במדרשים על הפסיק באסתר ומרדכי ידע את כל אשר נעשה, מאין ידע – בעל החלום הגיד לו [והובא בפירש"י שם], וזהו ששאלו, אסתר מן התורה מניין, כלומר ענין אסתר ומקריה, שיודיע הקב"ה דבר גזירה בחלום כדי שיתפללו, איפה רמוז בתורה, והשיב רב מתנה, ואנכי הסתר אסתיר, וצ"ל וגומר, שסמך על יתר לשון הפסוק ביום ההוא, ועפ"י הדרשה על אותו הלשון בחלום אדבר בו, וכמש"כ, ויען כי עיקר המגילה נקראת ע"ש אסתר, לכן תלו השאלה על שמה, ואף רב מתנה כיון להשיבם בערך לשון נופל על לשון הסתר אסתיר, ודו"ק.
פירש"י ביום ההוא דייק, ביום ולא בלילה שמראים לו חלום כדי שיתפלל על הדבר, עכ"ל, ועיין מש"כ בדרשה הקודמת.
הלשון בסיני לאו דוקא אלא כלומר, בתורה, וכהאי גונא כתבנו לעיל בפ' נצבים בפסוק את אשר ישנו פה, יעו"ש, ואת הפ' וקויתי לה' אמר ישעיהו הנביא בעת שהשתדל ועשה כל הפעולות ללמד תורה שבטל אחז, כנודע.
אולי דריש כן משום דהמלה ואתה אינה בעיקרה עברית רק ארמית, ועל יסוד זה דרשו בספרי כשנגלה הקב"ה ליתן תורה לישראל לא בלשון אחד נגלה אלא בארבע לשונות, ויאמר ה' מסיני בא – זה לשון עברי, וזרח משעיר למו – זה לשון רומי, הופיע מהר פארן – זה לשון ערבי, ואתה מרבבות קודש זה לשון ארמי, ע"כ. ואפשר עוד לפרש ע"פ זה ענין אות הוא ברבבות שלו ע"פ מ"ש שאין המלאכים מכירים בלשון ארמי, ולכן דריש אצל מלה ארמית זו שהוא מצויין כביכול מרבבות מלאכים שלו.
וע"ד זה מפרש סוף הפסוק ובזרוע עוזו – אלו תפלין, ועיין מש"כ בזה לעיל בפ' תבא בפסוק וראו כל עמי הארץ כי שם ה' נקרא עליך.
ועוד אמרו בגמרא טעם מפני שמניחין בה תפלין, ודקדק מהרש"א דהא כנגד זה יש מעלה לשמאל שמניחין עליה תפילין, יעו"ש. ולי נראה דאין זו מעלה עצמית, אלא רק מפני שהקפידה תורה שכל המצות תעשינה בימין וכמו בקרבנות ובטהרת מצורע ועוד, ובכללם להניח בה תפילין, ממילא יתחייב שתהא ההנחה על יד שמאל. וע"ע בסוגיא כאן עוד טעמים בענין דרשה זו, ועיין באו"ח סי' ג' ס"י לענין איטר יד.
ומפרש בגמרא דהיינו לימינו של הקב"ה והיינו לשמאלו של האדם, והוא משום דהמתפלל רואה עצמו כאלו שכינה כנגדו כמש"כ שויתי ה' לנגדי תמיד, ושמאל האדם הוא צד ימינו של הקב"ה. ונראה דפירשו כן משום דהלשון מימינו שבפסוק קאי על הקב"ה, ולכן קיי"ל דכשאומר עושה שלום הופך פניו לצד שמאלו וכשאומר הוא יעשה שלום הופך פניו לצד ימינו ואח"כ ישתחוה לפניו, עיין באו"ח סי' קכ"ג ס"א.
זה יתבאר עפ"י המבואר כאן בסוגיא דישראל הם עזין שבאומות, ועוד אמרו בשבת פ"ו ב' ישראל דדאיגי במצות חביל גופייהו, וכן אמרו סנהדרין כ"ו ב' למה נקרא שמה של התורה תושיה שמתשת כחה של אדם, ולכן אי לאו התורה והמצות לא היו כל האומות יכולים לעמוד מפניהם.
כלומר האבנים עצמן היו אש לבנה ואותיותיה שהיו כתובות על הלוחות היו מן אש שחורה.
יתכן דרומז ללשון הכתוב (ירמיהו כ״ג:כ״ט) הלא כה דברי כאש נאם ה', והחציבה מורה על שבאה ממקור הקדושה מתחת כסא הכבוד שהוא יסוד האש הקדושה ונתונה מאש מהקב"ה על שם הכתוב (פ' ואתחנן) כי ה' אלהיך אש אוכלה הוא, ויש בזה גירסות ונוסחאות שונות, והעתקנו כפי שחשבנו לגירסא נכונה ונאמנה.