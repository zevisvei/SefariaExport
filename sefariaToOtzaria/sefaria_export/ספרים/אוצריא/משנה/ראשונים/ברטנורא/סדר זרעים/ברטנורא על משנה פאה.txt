<h1>ברטנורא על משנה פאה</h1>
עובדיה מברטנורא
<h2>פרק א</h2>
<h3>משנה א</h3>
<b>אֵלּוּ דְבָרִים שֶׁאֵין לָהֶם שִׁעוּר.</b> מִדְּאוֹרַיְתָא, אֲבָל מִדְּרַבָּנָן יֵשׁ לָהֶם שִׁעוּר, דְּהָא תְּנַן בְּסֵיפָא אֵין פּוֹחֲתִין לַפֵּאָה מִשִּׁשִּׁים:
<b>הַפֵּאָה.</b> שֶׁאָדָם חַיָּב לְהַנִּיחַ בְּסוֹף שָׂדֵהוּ לַעֲנִיִּים, כְּדִכְתִיב (ויקרא כג) לֹא תְכַלֶּה פְּאַת שָׂדְךָ בְּקֻצְרֶךָ:
<b>וְהַבִּכּוּרִים.</b> דִּכְתִיב (שמות כג) רֵאשִׁית בִּכּוּרֵי אַדְמָתְךָ תָּבִיא בֵּית ה'‏ אֱלֹהֶיךָ, וְלֹא נָתְנָה תּוֹרָה בָּהֶם שִׁעוּר<i data-commentator="IkkarTosfotYomTov" data-label="ג"></i>:
<b>וְהָרֵאָיוֹן.</b> שֶׁחַיָּב אָדָם לְהֵרָאוֹת בָּעֲזָרָה בְּשָׁלֹשׁ רְגָלִים, דִּכְתִיב (שם) שָׁלֹשׁ פְּעָמִים בַּשָּׁנָה יֵרָאֶה כָל זְכוּרְךָ, וְזֹאת הָרְאִיָּה אֵין לָהּ שִׁעוּר, דְּכָל אֵימַת דְּבָעֵי עַיֵּל וּמִתְחָזֵי וְנָפֵיק. פֵּרוּשׁ אַחֵר עוֹלַת רְאִיָּה וְשַׁלְמֵי חֲגִיגָה שֶׁחַיָּב לְהָבִיא כְּדִכְתִיב (שם) וְלֹא יֵרָאוּ פָנַי רֵיקָם, אֵין לָהּ שִׁעוּר מִדְּאוֹרַיְתָא דִּכְתִיב (דברים טז) אִישׁ כְּמַתְּנַת יָדוֹ, אֶלָּא שֶׁחֲכָמִים נָתְנוּ בָהּ שִׁעוּר, הָעוֹלָה מָעָה כֶּסֶף וַחֲגִיגָה שְׁתֵּי כֶסֶף:
<b>וּגְמִילוּת חֲסָדִים.</b> דִּבְגוּפוֹ, כְּגוֹן בִּקּוּר חוֹלִים וְלִקְבֹּר מֵתִים וְכַיּוֹצֵא בָהֶן, אֲבָל גְּמִילוּת חֲסָדִים דִּבְמָמוֹנוֹ, כְּגוֹן פִּדְיוֹן שְׁבוּיִם וּלְהַלְבִּישׁ עֲרוּמִים וּלְהַאֲכִיל אֶת הָרְעֵבִים וְכַיּוֹצֵא בָהֶן יֵשׁ לָהֶן שִׁעוּר, שֶׁיִּתֵּן בְּכָל פַּעַם שֶׁתָּבֹא מִצְוָה כָּזוֹ לְיָדוֹ חֲמִשִּׁית מִן הָרֶוַח שֶׁבִּנְכָסָיו, וְתוּ לֹא מִחַיֵּב, דְּהָכִי אָמְרִינַן הַמְבַזְבֵּז אַל יְבַזְבֵּז יוֹתֵר מֵחֹמֶשׁ<i data-commentator="IkkarTosfotYomTov" data-label="ד"></i>. הִלְכָּךְ מִבָּעֵי לֵיהּ לְאִינָשׁ לְאַפְרוּשֵׁי חֲמִשִּׁית הָרֶוַח בְּכָל עֵת כְּדֵי שֶׁיְּהֵא מָצוּי כָּל זְמַן שֶׁיָּבֹא גְּמִילוּת חֶסֶד לְיָדוֹ שֶׁיְּקַיְּמֶנּוּ, וּבְהָכִי נָפֵיק יְדֵי חוֹבָתוֹ:
<b>וְתַלְמוּד תּוֹרָה.</b> אֵין לָהּ שִׁעוּר דִּכְתִיב (יהושע א) וְהָגִיתָ בּוֹ יוֹמָם וָלַיְלָה:
<b>וְתַלְמוּד תּוֹרָה כְּנֶגֶד כֻּלָּם.</b> שָׁקוּל כְּנֶגֶד כֻּלָּם:
<h3>משנה ב</h3>
<b>אֵין פּוֹחֲתִין לַפֵּאָה מִשִּׁשִּׁים.</b> מִדְּרַבָּנָן:
<b>אַף עַל פִּי שֶׁאָמְרוּ אֵין לַפֵּאָה שִׁעוּר.</b> מִדְּאוֹרַיְתָא כִּדְאֲמָרָן:
<b>הַכֹּל לְפִי גֹדֶל הַשָּׂדֶה.</b> אִם שָׂדֵהוּ גְדוֹלָה וַעֲנִיִּים מֻעָטִים נוֹתֵן וּמוֹסִיף עַל שִׁשִּׁים<i data-commentator="IkkarTosfotYomTov" data-label="ט"></i> לְפִי גֹדֶל שָׂדֵהוּ, וְאִם שָׂדֵהוּ קְטַנָּה וַעֲנִיִּים מְרֻבִּים מוֹסִיף עַל שִׁשִּׁים לְפִי רֹב הָעֲנִיִּים:
<b>וּלְפִי הָעֲנָוָה.</b> אִית דְּגָרְסֵי עֲנָוָה בְּוָי"ו, כְּלוֹמַר לְפִי רֹב עַנְוָתוֹ יַרְבֶּה לָעֲנִיִּים, לְשׁוֹן וְעַנְוָתְךָ תַרְבֵּנִי (תהלים יח). וְרַמְבַּ"ם פֵּרֵשׁ לְשׁוֹן עֲנִיָּה, כְּלוֹמַר מַה שֶּׁתַּעֲנֶה הָאָרֶץ. וְאִית דְּגָרְסֵי עֲנָבָה בְּבֵי"ת, וּפֵרְשׁוּ גֹדֶל הַגַּרְגְּרִים וְקָטְנָן, שֶׁאִם הָיוּ הַשִּׁבֳּלִים שֶׁל שָׂדֶה בְּמָקוֹם אֶחָד מְלֵאוֹת וְטוֹבוֹת וּבְמָקוֹם אַחֵר צְנוּמוֹת דַּקּוֹת לֹא יַנִּיחַ הַפֵּאָה כֻּלָּהּ מִן הָרָעוֹת אֶלָּא יְשַׁעֵר שִׁשִּׁים לָרַע וְלַיָּפֶה:
<h3>משנה ג</h3>
<b>מִתְּחִלַּת הַשָּׂדֶה וּמֵאֶמְצָעָהּ.</b> וְאֵין צָרִיךְ לְהַנִּיחַ פֵּאָה בְּסוֹף הַשָּׂדֶה, דִּכְתִיב (ויקרא יט) לֹא תְכַלֶּה פְּאַת שָׂדְךָ לִקְצֹר, אָמְרָה תּוֹרָה תֵּן פֵּאָה וְאַף עַל פִּי שֶׁיֵּשׁ לְךָ עֲדַיִן קָמָה לִקְצֹר:
<b>וּבִלְבַד שֶׁיִּתֵּן בַּסּוֹף כַּשִּׁעוּר.</b> אַף עַל גַּב דְּרָבִי קְרָא בַּתְחִלָּה וּבָאֶמְצַע שֶׁיֵּשׁ תּוֹרַת פֵּאָה לְמַה שֶּׁנָּתַן, מִכָּל מָקוֹם לֹא מִפְטַר אֶלָּא אִם כֵּן נוֹתֵן בְּסוֹף הַשָּׂדֶה תַּשְׁלוּם שִׁעוּר אֶחָד מִשִּׁשִּׁים עִם מַה שֶּׁנָּתַן בָּאֶמְצַע וּבַתְּחִלָּה. כֵּן מוּכָח בַּיְרוּשַׁלְמִי. וְרַמְבַּ"ם פֵּרֵשׁ וּבִלְבַד שֶׁיִּתֵּן בַּסּוֹף כְּשִׁעוּר פֵּאָה הַצְּרִיכָה לְכָל הַשָּׂדֶה, שֶׁצָּרִיךְ שֶׁיַּנִּיחַ בְּסוֹף הַשָּׂדֶה אֶחָד מִשִּׁשִּׁים חוּץ מִמַּה שֶּׁהִנִּיחַ בַּתְּחִלָּה וּבָאֶמְצַע:
<b>אִם שִׁיֵּר קֶלַח אֶחָד.</b> בְּסוֹף הַשָּׂדֶה וְהִנִּיחַ אוֹתוֹ לְפֵאָה סוֹמֵךְ עָלָיו, וְכָל מַה שֶּׁהִנִּיחַ בָּאֶמְצַע וּבַתְּחִלָּה תּוֹרַת פֵּאָה עָלֶיהָ:
<b>וְאִם לָאו.</b> שֶׁלֹּא הִנִּיחַ אֲפִלּוּ קֶלַח אֶחָד בְּסוֹף הַשָּׂדֶה לְפֵאָה, הֲרֵי מַה שֶּׁהִנִּיחַ בָּאֶמְצַע וּבַתְּחִלָּה אֵינָהּ חֲשׁוּבָה פֵּאָה אֶלָּא דִּין הֶפְקֵר יֵשׁ לָהּ<i data-commentator="IkkarTosfotYomTov" data-label="יא"></i>. וּפָלֵיג אַדְּרַבִּי שִׁמְעוֹן דְּאָמַר דְּמִכָּל מָקוֹם הִיא חֲשׁוּבָה פֵּאָה אֶלָּא דְּלֹא מִפְטַר בַּעַל הַשָּׂדֶה בְּהָכִי<i data-commentator="IkkarTosfotYomTov" data-label="יב"></i>. וַהֲלָכָה כְּרַבִּי שִׁמְעוֹן:
<h3>משנה ד</h3>
<b>כָּל דָּבָר שֶׁהוּא אֹכֶל.</b> לְמִעוּטֵי סְפִיחֵי סִטִּים<i data-commentator="IkkarTosfotYomTov" data-label="יג"></i>, שֶׁאַף עַל פִּי שֶׁהֵן אֹכֶל עַל יְדֵי הַדְּחַק לָאו אֹכֶל מִקְרוּ וְאֵין חַיָּבִין בַּפֵּאָה, דִּכְתִיב (ויקרא יט) וּבְקֻצְרְכֶם, וְאֵין קְצִירָה אֶלָּא בְּדָבָר הָרָאוּי לַאֲכִילָה:
<b>וְנִשְׁמָר.</b> לְמִעוּטֵי הֶפְקֵר שֶׁאֵין לוֹ שׁוֹמְרִים שֶׁאֵינוֹ חַיָּב בַּפֵּאָה, דִּכְתִיב (שם) לֶעָנִי וְלַגֵּר תַּעֲזֹב אוֹתָם, פְּרָט לְהֶפְקֵר שֶׁכְּבָר נֶעֱזַב:
<b>וְגִדּוּלָיו מִן הָאָרֶץ.</b> לְמִעוּטֵי כְּמֵהִין וּפִטְרִיּוֹת, שֶׁאֵין לָהֶם שֹׁרֶשׁ בָּאָרֶץ וְגִדּוּלֵיהֶם מִן הָאֲוִיר, שֶׁאֵין חַיָּבִין בַּפֵּאָה דִּכְתִיב (שם) קְצִיר אַרְצְכֶם:
<b>וּלְקִיטָתוֹ כְּאֶחָד.</b> לְמִעוּטֵי תְּאֵנָה וְכַיּוֹצֵא בָהּ מִן הָאִילָנוֹת שֶׁנִּלְקָטִים הַפֵּרוֹת שֶׁמִּתְבַּשְּׁלִים בָּהֶם רִאשׁוֹן רִאשׁוֹן<i data-commentator="IkkarTosfotYomTov" data-label="יד"></i>, דִּכְתִיב (שם) קְצִיר, מַשְׁמַע דָּבָר הַנִּקְצָר הַרְבֵּה בְּיַחַד<i data-commentator="IkkarTosfotYomTov" data-label="טו"></i>:
<b>וּמַכְנִיסוֹ לְקִיּוּם.</b> לְמִעוּטֵי יָרָק<i data-commentator="IkkarTosfotYomTov" data-label="טז"></i> שֶׁאֵינוֹ מִתְקַיֵּם אֶלָּא מִתְעַפֵּשׁ מִיָּד, דִּכְתִיב (שם כג) פְּאַת שָׂדְךָ בְּקֻצְרֶךָ, וְאֵין הַיָּרָק נִקְצָר<i data-commentator="IkkarTosfotYomTov" data-label="יז"></i>:
<b>וְהַתְּבוּאָה וְהַקִּטְנִיּוֹת.</b> תְּבוּאָה מֵחֲמֵשֶׁת הַמִּינִים, חִטָּה וּשְׂעוֹרָה וְכוּסֶמֶת שִׁבֹּלֶת שׁוּעָל וְשִׁיפוֹן קִטְנִיּוֹת פּוֹלִין וַאֲפוּנִים וַעֲדָשִׁים וְדוֹמֵיהֶן:
<b>בַּכְּלָל הַזֶּה.</b> לְהִתְחַיֵּב בַּפֵּאָה כְּשֶׁיִּשְׁלְמוּ בָהֶם כָּל הַתְּנָאִים הַלָּלוּ<i data-commentator="IkkarTosfotYomTov" data-label="יט"></i>:
<h3>משנה ה</h3>
<b>הָאוֹג.</b> אִילָן שֶׁהַפְּרִי שֶׁלּוֹ אָדוֹם, וְקוֹרִין לוֹ בְּלַעַ"ז קורנ"י אולי"ס. וְרַמְבַּ"ם פֵּרֵשׁ שֶׁהוּא צֶמַח<i data-commentator="IkkarTosfotYomTov" data-label="כ"></i> שֶׁמְּעַבְּדִים בּוֹ הָעוֹרוֹת וְקוֹרִין לוֹ בַּעֲרָבִי סומא"ק, וְהָאֶשְׁכֹּלוֹת שֶׁלּוֹ רְאוּיִין לַאֲכִילָה. וְלָאו דַּוְקָא אֵלּוּ שֶׁמָּנָה הַתַּנָּא חַיָּבִים בַּפֵּאָה וְלֹא מִינֵי אִילָנוֹת אֲחֵרִים, אֶלָּא אֵלּוּ וְדוֹמֵיהֶן קָאָמַר:
<h3>משנה ו</h3>
<b>לְעוֹלָם הוּא נוֹתֵן מִשּׁוּם פֵּאָה.</b> מִי שֶׁלֹּא הִנִּיחַ פֵּאָה בַּשָּׂדֶה בַּמְחֻבָּר חַיָּב לְהַפְרִישׁ מִן הַתָּלוּשׁ, וְהַפֵּאָה שֶׁמַּפְרִישׁ מִן הַתָּלוּשׁ וְנוֹתֵן לָעֲנִיִּים פְּטוּרָה מִן הַמַּעַשְׂרוֹת:
<b>עַד שֶׁיְּמָרֵחַ.</b> שֶׁיֵּעָשֶׂה כְּרִי וְצִבּוּר שֶׁל תְּבוּאָה<i data-commentator="IkkarTosfotYomTov" data-label="כא"></i>, אֲבָל אִם בָּא לְהַפְרִישׁ פֵּאָה אַחַר הַמֵּרוּחַ צָרִיךְ שֶׁיַּפְרִישׁ הַתְּרוּמָה וְהַמַּעַשְׂרוֹת תְּחִלָּה וְאַחַר כָּךְ יִטֹּל הַפֵּאָה, שֶׁאֵין פָּטוּר מִן הַמַּעַשְׂרוֹת אֶלָּא הַפֵּאָה שֶׁנִּטְּלָה קֹדֶם הַמֵּרוּחַ:
<b>וְנוֹתֵן מִשּׁוּם הֶפְקֵר וּפָטוּר מִן הַמַּעַשְׂרוֹת.</b> (משום הפקר) הַמַּפְקִיר תְּבוּאָתוֹ וּבָא אַחֵר וְזָכָה בָהּ, אֵין הַזּוֹכֶה בָהּ חַיָּב בְּמַעַשְׂרוֹת דִּכְתִיב (דברים יד) וּבָא הַלֵּוִי כִּי אֵין לוֹ חֵלֶק וְנַחֲלָה עִמָּךְ, יָצָא הֶפְקֵר שֶׁיָּדְךָ וְיָדוֹ שָׁוִין, אֲבָל הַמַּפְקִיר תְּבוּאָתוֹ לְאַחַר הַמֵּרוּחַ אֵין הַהֶפְקֵר הַהוּא פּוֹטֵר מִן הַמַּעֲשֵׂר<i data-commentator="IkkarTosfotYomTov" data-label="כב"></i>:
<b>וּמַאֲכִיל לַבְּהֵמָה וְכוּ'.</b> וַאֲפִלּוּ הוּא עַצְמוֹ מֻתָּר לֶאֱכֹל אֲכִילַת עֲרַאי קֹדֶם מֵרוּחַ, אֲבָל הַבְּהֵמָה אוֹכֶלֶת אֲפִלּוּ אֲכִילַת קֶבַע:
<b>נוֹטֵל מִן הַגֹּרֶן וְזוֹרֵעַ וְכוּ'.</b> דְּמִן הַתּוֹרָה הַזּוֹרֵעַ פָּטוּר מִן הַמַּעֲשֵׂר אֲפִלּוּ לְאַחַר מֵרוּחַ דִּכְתִיב (שם) עַשֵּׂר תְּעַשֵּׂר וְאָכַלְתָּ, וְזוֹרֵעַ לֹא קָרִינַן בֵּיהּ וְאָכַלְתָּ, מִיהוּ מִדְּרַבָּנָן חַיָּב. סְבִירָא לֵיהּ לְרַבִּי עֲקִיבָא דְּקֹדֶם מֵרוּחַ פָּטוּר מִן הַמַּעֲשֵׂר אֲפִלּוּ מִדְּרַבָּנָן. וְאֵין הֲלָכָה כְּרַבִּי עֲקִיבָא:
<b>שֶׁלָּקְחוּ אֶת הַגֹּרֶן.</b> שֶׁקָּנוּ תְּבוּאָה מִן הַגֹּרֶן, וְקָנְסוּ חֲכָמִים שֶׁיִּהְיוּ חַיָּבִים לְהַפְרִישׁ תְּרוּמוֹת וּמַעַשְׂרוֹת וְלָתֵת אוֹתָם לְכֹהֲנִים וּלְוִיִּם אֲחֵרִים כְּדֵי שֶׁלֹּא יִהְיוּ קוֹפְצִים לִקְנוֹת תְּבוּאָה אוֹ יַיִן לַגִּתּוֹת וְלַגְּרָנוֹת<i data-commentator="IkkarTosfotYomTov" data-label="כג"></i>. וְאִם קָנוּ קֹדֶם מֵרוּחַ, שֶׁעֲדַיִן לֹא הֻקְבְּעָה תְּבוּאָה זוֹ לְמַעֲשֵׂר, הַמַּעַשְׂרוֹת שֶׁלָּהֶם:
<b>הַמַּקְדִּישׁ וּפוֹדֶה.</b> הַמַּקְדִּישׁ גָּרְנוֹ וּפְדָאוֹ מִיַּד הַגִּזְבָּר, וְהוּא גָּדִישׁ אוֹ קָמָה שֶׁלֹּא הֻקְבַּע לְמַעֲשֵׂר כְּשֶׁהָיָה בְּיַד הַהֶקְדֵּשׁ, חַיָּב הַפּוֹדֶה לְהוֹצִיא מִמֶּנּוּ הַמַּעַשְׂרוֹת. אֲבָל אִם נִתְמַרֵחַ הַגֹּרֶן בְּיַד הַגִּזְבָּר הוֹאִיל וּבְשָׁעָה שֶׁהָיָה רָאוּי שֶׁיֻּקְבַּע לְמַעֲשֵׂר דְּהַיְנוּ בִּזְמַן הַמֵּרוּחַ הָיְתָה בְּיַד הֶקְדֵּשׁ, אֵין הַפּוֹדֶה חַיָּב לְהוֹצִיא מִמֶּנּוּ מַעַשְׂרוֹת, שֶׁהַהֶקְדֵּשׁ פָּטוּר מִן הַמַּעַשְׂרוֹת<i data-commentator="IkkarTosfotYomTov" data-label="כד"></i>:
<h2>פרק ב</h2>
<h3>משנה א</h3>
<b>אֵלּוּ מַפְסִיקִין.</b> בֵּין שָׂדֶה לְשָׂדֶה וְיִהְיוּ נֶחֱשָׁבִים כִּשְׁתֵּי שָׂדוֹת, לְעִנְיַן שֶׁאִם הִנִּיחַ פֵּאָה בְּאַחַת מֵהֶן עַל חֲבֶרְתָּהּ לֹא עָלְתָה לוֹ לְפֵאָה, דִּכְתִיב (ויקרא יט) פְּאַת שָׂדְךָ, שֶׁלֹּא יַנִּיחַ פֵּאָה מִשָּׂדֶה לַחֲבֶרְתָּהּ:
<b>הַנַּחַל.</b> נָהָר:
<b>וְהַשְּׁלוּלִית.</b> אַמַּת הַמַּיִם שֶׁמְּחַלֶּקֶת שָׁלָל לַאֲגַפֶּיהָ שֶׁאַמּוֹת אֲחֵרוֹת שֶׁל מַיִם שׁוֹתוֹת מִמֶּנָּה:
<b>וְדֶרֶךְ הַיָּחִיד.</b> אַרְבַּע אַמּוֹת:
<b>וְדֶרֶךְ הָרַבִּים.</b> שֵׁשׁ עֶשְׂרֵה אַמָּה, וּמִשּׁוּם סֵיפָא נָקַט לַהּ דְּבָעֵי לְמִתְנֵי סֵיפָא שֶׁכָּל אֵלּוּ אֵין מַפְסִיקִין בְּאִילָן, וְקָא מַשְׁמַע לָן דַּאֲפִלּוּ דֶּרֶךְ הָרַבִּים שֶׁהִיא רְחָבָה שֵׁשׁ עֶשְׂרֵה אַמָּה אֵינָהּ מַפְסֶקֶת בְּאִילָן:
<b>שְׁבִיל הָרַבִּים וּשְׁבִיל הַיָּחִיד.</b> שְׁבִיל זוּטָר טוּבָא, דְּשָׁקִיל כַּרְעָא וּמָנַח כַּרְעָא. וְאַשְׁמְעִינַן דַּאֲפִלּוּ שְׁבִיל דְּרַבִּים אִם הוּא קָבוּעַ לִימוֹת הַחַמָּה וְלִימוֹת הַגְּשָׁמִים, כְּלוֹמַר שֶׁמְּהַלְּכִין בּוֹ אֲפִלּוּ בִּזְמַן שֶׁהַשָּׂדוֹת זְרוּעוֹת בִּימוֹת הַגְּשָׁמִים, מַפְסִיק בֵּין הַשָּׂדוֹת הַזְּרוּעוֹת וְאִי לֹא, לֹא מַפְסִיק:
<b>הַבּוּר.</b> שָׂדֶה שֶׁאֵינָהּ זְרוּעָה. וְהָאֲדָמָה לֹא תֵשָׁם (בראשית מז) מְתַרְגְּמִינַן וְאַרְעָא לֹא תְבוּר<i data-commentator="IkkarTosfotYomTov" data-label="ג"></i>:
<b>וְהַנִּיר.</b> חֲרִישָׁה. כְּמוֹ נִירוּ לָכֶם נִיר (ירמיה ד):
<b>וְזֶרַע אַחֵר.</b> כְּגוֹן שֶׁשְּׁתֵּי הַשָּׂדוֹת זְרוּעִים חִטִּים וּבֵינֵיהֶם קַרְקַע זָרוּעַ מִין אַחֵר. וְשִׁעוּר רֹחַב הַבּוּר וְהַנִּיר וְזֶרַע אַחֵר כְּדֵי שְׁלֹשָׁה תְּלָמִים שֶׁל מַעֲנִית הַמַּחֲרֵשָׁה:
<b>וְהַקּוֹצֵר לְשַׁחַת מַפְסִיק.</b> דְּקָסָבַר כָּל לְשַׁחַת לָאו קְצִירָה הִיא, דְּלֹא חָשְׁבִינַן לַהּ אַתְחַלְתָּא דִקְצִירָה. שַׁחַת, תְּבוּאָה שֶׁלֹּא הֵבִיאָה שְׁלִישׁ, וְקוֹצְרִים אוֹתָהּ לְהַאֲכִיל לַבְּהֵמוֹת. וְאֵין הֲלָכָה כְּרַבִּי מֵאִיר:
<h3>משנה ב</h3>
<b>אַמַּת הַמַּיִם שֶׁאֵינָהּ יְכוֹלָה לְהִקָּצֵר כְּאַחַת.</b> שֶׁהִיא רְחָבָה כָּל כָּךְ עַד שֶׁהָעוֹמֵד בָּאֶמְצַע אֵינוֹ יָכוֹל לִקְצֹר מִכָּאן וּמִכָּאן<i data-commentator="IkkarTosfotYomTov" data-label="ה"></i>:
<b>רַבִּי יְהוּדָה אוֹמֵר מַפְסֶקֶת.</b> וּפָלֵיג אַתַּנָּא קַמָּא דְּאָמַר לְעֵיל עַל שְׁלוּלִית דְּהַיְנוּ אַמַּת הַמַּיִם דִּבְכָל עִנְיָן מַפְסִיק, וְרַבִּי יְהוּדָה סָבַר דְּאִם יְכוֹלָה לְהִקָּצֵר כְּאַחַת אֵינָהּ מַפְסֶקֶת. וַהֲלָכָה כְּרַבִּי יְהוּדָה:
<b>וְכֹל הֶהָרִים אֲשֶׁר בַּמַּעְדֵּר יֵעָדֵרוּן.</b> הַר שֶׁחוּדוֹ זָקוּף וְאֵין בָּקָר בְּכֵלָיו יְכוֹלִין לַעֲבֹר שָׁם, וּמַפְסִיק בֵּין שְׁתֵּי הַשָּׂדוֹת:
<b>הוּא נוֹתֵן פֵּאָה לַכֹּל.</b> כְּלוֹמַר נוֹתֵן פֵּאָה אַחַת לְכָל שְׁתֵּי הַשָּׂדוֹת וְלֹא חָשִׁיב הֶפְסֵק, הוֹאִיל וְהֵם נֶעְדָּרִים בַּמַּעְדֵּר, כְּלוֹמַר שֶׁבְּנֵי אָדָם חוֹפְרִים אוֹתוֹ הַר בִּכְלִי שֶׁחוֹפְרִים בּוֹ אֶת הַקַּרְקַע, אֵין זֶה הֶפְסֵק. שֶׁהָרוֹאֶה אוֹמֵר אֵין זֶה קַרְקַע בּוּר אֶלָּא לְמָחָר חוֹפְרִים אוֹתוֹ בַּמַּעְדֵּר וְזוֹרְעִים אוֹתוֹ וּשְׁתֵּי הַשָּׂדוֹת הֵם אַחַת:
<h3>משנה ג</h3>
<b>הַכֹּל מַפְסִיק לַזְּרָעִים.</b> מְפָרֵשׁ בַּגְּמָרָא בַּיְרוּשַׁלְמִי דְּהַכֹּל לַאֲתוֹיֵי סֶלַע שֶׁהָיָה עוֹבֵר עַל פְּנֵי כָּל הַשָּׂדֶה, אִם צָרִיךְ הוּא לַעֲקֹר אֶת הַמַּחֲרֵשָׁה מִצַּד זֶה כְּדֵי לָתֵת אוֹתָהּ לְצַד זֶה, מַפְסִיק:
<b>אֶלָּא גָדֵר.</b> גָּבֹהַּ עֲשָׂרָה טְפָחִים:
<b>שֵׂעָר כּוֹתֵשׁ.</b> עַנְפֵי הָאִילָן קְרוּיִין שֵׂעָר. וּפֵרוּשׁ שֵׂעָר כּוֹתֵשׁ, שֶׁהַנּוֹפוֹת שֶׁל אִילָנוֹת מִתְעָרְבִין זֶה עִם זֶה לְמַעְלָה מִן הַגָּדֵר כֶּעֱלִי זֶה הַתָּקוּעַ בַּמַּכְתֵּשׁ:
<h3>משנה ד</h3>
<b>כָּל הָרוֹאִים זֶה אֶת זֶה.</b> כָּל זְמַן שֶׁהָעוֹמֵד אֵצֶל אֶחָד מֵהָאִילָנוֹת יָכוֹל לִרְאוֹת הָאִילָן הָאַחֵר, אַף עַל פִּי שֶׁיֵּשׁ בֵּינֵיהֶן גָּדֵר, אֵינוֹ מַפְסִיק, וְלוֹקֵחַ פֵּאָה מֵאִילָן אֶחָד עַל חֲבֵרוֹ:
<b>לַזֵּיתִים שֶׁהָיוּ לָהֶם בְּכָל רוּחַ.</b> פֵּאָה אַחַת הָיוּ נוֹתְנִים עַל כָּל הַזֵּיתִים שֶׁהָיוּ לָהֶם לְצַד מִזְרָחָהּ שֶׁל עִיר, וּפֵאָה אַחֶרֶת עַל כָּל הַזֵּיתִים שֶׁהָיוּ לָהֶם לְצַד מַעֲרָבָהּ, וְכֵן לְאַרְבַּע רוּחוֹת:
<b>שֶׁהָיוּ לָהֶם בְּכָל הָעִיר.</b> אֵין נוֹתְנִים כִּי אִם פֵּאָה אַחַת לְכֻלָּן, אַף עַל פִּי שֶׁאֵין רוֹאִין זֶה אֶת זֶה, וְאֵין הֲלָכָה כְּרַבִּי אֱלִיעֶזֶר בְּרַבִּי צָדוֹק שֶׁאָמַר מִשְּׁמוֹ, אֲבָל הֲלָכָה כְּרַבָּן גַּמְלִיאֵל:
<h3>משנה ה</h3>
<b>שְׁנֵי מִינֵי חִטִּין.</b> כְּגוֹן שְׁחַמְתִּית וּלְבָנָה<i data-commentator="IkkarTosfotYomTov" data-label="ט"></i>:
<h3>משנה ו</h3>
<b>הַלַּבְלָר.</b> הַסּוֹפֵר:
<b>הַזּוּגוֹת.</b> הֵם כָּל אוֹתָן שְׁנַיִם שְׁנַיִם הַנִּזְכָּרִים בְּפֶרֶק קַמָּא דְמַסֶּכֶת אָבוֹת, שֶׁקִּבְּלוּ שְׁנַיִם מִפִּי שְׁנַיִם [עַד] מִפִּי שִׁמְעוֹן הַצַּדִּיק:
<h3>משנה ז</h3>
<b>שָׂדֶה שֶׁקְּצָרוּהָ כּוּתִים.</b> לְעַצְמָן. וְלֹא שֶׁקְּצָרוּהָ פֹּעֲלֵי כּוּתִים לְיִשְׂרָאֵל, דְּאָז הֲוֵי כְּאִלּוּ קְצָרוּהָ יִשְׂרָאֵל:
<b>קִרְסְמוּהָ נְמָלִים.</b> דֶּרֶךְ הַנְּמָלָה לַחְתֹּךְ קְנֵה הַשִּׁבֹּלֶת מִלְּמַטָּה. וְלָזֶה קוֹרִים קִרְסוּם, לְשׁוֹן יְכַרְסְמֶנָּה חֲזִיר מִיָּעַר (תהלים פ):
<b>פְּטוּרָה.</b> דִּכְתִיב גַּבֵּי פֵּאָה וּבְקֻצְרְכֶם, עַד שֶׁתִּהְיוּ אַתֶּם הַקֹּצְרִים:
<b>שֶׁחוֹבַת הַקָּצִיר בַּקָּמָה.</b> כְּלוֹמַר חוֹבַת הַפֵּאָה שֶׁל זֶה הִנִּיחָהּ בַּקָּמָה. וּנְהִי דְאִם כִּלָּה שָׂדֶה, חָזְרָה פֵּאָה לָעֳמָרִים וְחַיָּב לְהַפְרִישׁ פֵּאָה מִן הָעֳמָרִים, הַנֵּי מִלֵּי הֵיכָא דְכִלָּה הוּא, אֲבָל הָכָא הוּא לֹא כִלָּה:
<h3>משנה ח</h3>
<b>הַלּוֹקֵחַ נוֹתֵן פֵּאָה לַכֹּל.</b> שֶׁחוֹבַת הַפֵּאָה מִמַּה שֶּׁקָּצַר נִשְׁאַר בְּזֶה הַחֵצִי שֶׁקָּנָה הַלּוֹקֵחַ, וַהֲוֵי כְּאִלּוּ לֹא מָכַר לוֹ אֶלָּא מַה שֶּׁנִּשְׁאַר בַּשָּׂדֶה אַחַר שֶׁיּוֹצִיא מִמֶּנָּה הַפֵּאָה שֶׁרָאוּי לְהוֹצִיא מֵאוֹתָהּ שָׂדֶה. וְכֵן הַפּוֹדֶה מִיַּד הַגִּזְבָּר מוֹצִיא מִן הַחֵצִי שֶׁפָּדָה הַפֵּאָה הָרְאוּיָה לַשָּׂדֶה כֻלָּהּ:
<h2>פרק ג</h2>
<h3>משנה א</h3>
<b>מַלְבְּנוֹת.</b> עֲרוּגוֹת מְרֻבָּעוֹת. וּבִשְׁבִיל שֶׁעֲשׂוּיוֹת כִּדְפוּסֵי הַלְּבֵנוֹת קְרוּיִין מַלְבְּנוֹת:
<b>שֶׁבֵּין הַזֵּיתִים.</b> וְהוּא הַדִּין לְכָל שְׁאָר אִילָנוֹת. וְנָקַט זֵיתִים לְאַשְׁמוּעִינַן דַּאֲפִלּוּ זֵיתִים שֶׁחַיָּבִים בַּפֵּאָה לֹא מַפְסְקֵי לְבֵית הִלֵּל, וְכָל שֶׁכֵּן שְׁאָר אִילָנוֹת שֶׁאֵין חַיָּבִין בַּפֵּאָה דִּפְשִׁיטָא דְּלֹא מַפְסְקֵי:
<b>בֵּית שַׁמַּאי אוֹמְרִים פֵּאָה מִכָּל אֶחָד וְאֶחָד.</b> מִכָּל מַלְבֵּן וּמַלְבֵּן, הוֹאִיל וְעוֹמְדוֹת הָעֲרוּגוֹת פִּסְקֵי פִּסְקֵי וְאֵין מִתְעָרְבִין זוֹ עִם זוֹ קָסָבְרֵי בֵּית שַׁמַּאי דְּמַפְסְקֵי זֵיתִים. [אֲבָל] הֵיכָא דְרָאשֵׁי שׁוּרוֹת מִתְעָרְבִים מִזֶּה לָזֶה [מוֹדוּ] דְּלֹא מַפְסְקֵי. וּבִזְמַן שֶׁהָאִילָנוֹת מְרֻחָקִים זֶה מִזֶּה עַד שֶׁבְּקַרְקַע בֵּית סְאָה שֶׁהוּא חֲמִשִּׁים אַמָּה עַל חֲמִשִּׁים אַמָּה אֵין בּוֹ עֲשָׂרָה אִילָנוֹת, מוֹדִים בֵּית הִלֵּל שֶׁנּוֹתֵן פֵּאָה לְכָל מַלְבֵּן וּמַלְבֵּן, דְּהוֹאִיל וְהָאִילָנוֹת מְרֻחָקִים נִרְאִין הַדְּבָרִים שֶׁלֹּא בִּשְׁבִיל הָאִילָנוֹת נַעֲשׂוּ הַמַּלְבְּנוֹת. וּבִזְמַן שֶׁהָאִילָנוֹת רְצוּפִים וְיֵשׁ עֶשֶׂר אִילָנוֹת בְּפָחוֹת מִבֵּית סְאָה מוֹדִים בֵּית שַׁמַּאי שֶׁנּוֹתֵן פֵּאָה אַחַת עַל הַכֹּל, לֹא נֶחְלְקוּ אֶלָּא כְּשֶׁיֵּשׁ עֶשֶׂר אִילָנוֹת בְּבֵית סְאָה:
<h3>משנה ב</h3>
<b>הַמְנַמֵּר.</b> מְלַקֵּט שָׂדֵהוּ מְקוֹמוֹת מְקוֹמוֹת, דְּמֵחֲזֵי כִּמְנוּמָר, לְשׁוֹן וְנָמֵר חֲבַרְבֻּרֹתָיו (ירמיה יג), שֶׁקָּצַר הַתְּבוּאָה שֶׁנִּתְבַּשְּׁלָה רִאשׁוֹן רִאשׁוֹן בַּשָּׂדֶה<i data-commentator="IkkarTosfotYomTov" data-label="ג"></i>:
<b>וְשִׁיֵּר קְלָחִים לַחִים.</b> אוֹתָן שֶׁלֹּא נִתְבַּשְּׁלוּ:
<b>נוֹתֵן פֵּאָה מִכָּל אֶחָד וְאֶחָד.</b> כְּשֶׁחוֹזֵר לְלַקֵּט הַקְּלָחִים לַחִים שֶׁשִּׁיֵּר. דְּנִמּוּר מַפְסִיק וְלָאו אַתְחַלְתָּא דִקְצִירָה חֲשִׁיבָא<i data-commentator="IkkarTosfotYomTov" data-label="ד"></i>:
<b>בְּזוֹרֵעַ שֶׁבֶת.</b> יָרָק שֶׁקּוֹרִין לוֹ אניט"ו בְּלַעַ"ז:
<b>שֶׁהוּא נוֹתֵן פֵּאָה לְכָל אַחַת וְאַחַת.</b> מִפְּנֵי שֶׁאֵין דַּרְכָּן לִזְרֹעַ מֵהֶן שָׂדֶה אַחַת, לְפִיכָךְ חֲשׁוּבִין כָּל אוֹתָן עֲרוּגוֹת כְּאִלּוּ כָּל אַחַת מֵהֶן שָׂדֶה אַחַת. וְשֶׁבֶת וְחַרְדָּל חַיָּבִים בַּפֵּאָה אַף עַל פִּי שֶׁאֵין נוֹתְנִין פֵּאָה לַיָּרָק, מִשּׁוּם דִּלְזֶרַע עֲבִידֵי וּכְמִינֵי זְרָעִים חֲשִׁיבֵי. וַהֲלָכָה כַּחֲכָמִים:
<h3>משנה ג</h3>
<b>הַמַּחֲלִיק בְּצָלִים.</b> אִית דִּמְפָרְשֵׁי לְשׁוֹן וְאָנֹכִי אִישׁ חָלָק (בראשית כו), עַל שֵׁם שֶׁכְּשֶׁנִּתְלְשׁוּ נִשְׁאַר הַמָּקוֹם חָלָק. וְאִית דִּמְפָרְשֵׁי הַמַּחֲלִיק כְּמוֹ הַמְחַלֵּק, שֶׁנּוֹטֵל חֵלֶק מִן הַבְּצָלִים לַחִים לְמָכְרָן בַּשּׁוּק וְחֵלֶק אַחֵר מַנִּיחַ יְבֵשִׁים לַגֹּרֶן לְקִיּוּם:
<b>נוֹתֵן פֵּאָה לְאֵלּוּ לְעַצְמָן.</b> דְּכִשְׁנֵי מִינֵי חִטִּים דָּמוּ:
<b>וְכֵן בְּכָרֶם.</b> וְכֵן הַמַּחֲלִיק בְּכֶרֶם דִּינוֹ כְּמַחֲלִיק בִּבְצָלִים:
<b>הַמֵּדֵל נוֹתֵן מִן הַמְשֻׁיָּר עַל מַה שֶׁשִּׁיֵּר.</b> בִּזְמַן שֶׁהַבְּצָלִים זְרוּעִים רְצוּפִים נוֹטֵל מֵהֶם אֶחָד מִבֵּינְתַּיִם כְּדֵי שֶׁהַנִּשְׁאָרִים יִתְגַדְּלוּ בְּרֶוַח וְיֵעָשׂוּ גַּסִּים. וְזֶהוּ הַנִּקְרָא מֵדֵל, שֶׁדּוֹלֶה וְשׁוֹלֵף אוֹתָם מִמְּקוֹמָם, וּתְנַן אֵיזֶהוּ מֵדֵל, נוֹטֵל אַחַת וּמַנִּיחַ שְׁנַיִם. וְאוֹתָן שֶׁעוֹקֵר לִתֵּן רֶוַח לַנִּשְׁאָרִים אֵינָם חַיָּבִין בַּפֵּאָה, לְפִי שֶׁתַּקָּנַת הַנִּשְׁאָרִים הִיא, הִלְכָּךְ נוֹתֵן פֵּאָה מִן הַנִּשְׁאָר לְבָד וְהַנֶּעֱקַר פָּטוּר מִכְּלוּם דְּלֹא חֲשִׁיבָא קְצִירָה:
<b>הַמַּחֲלִיק מֵאַחַת יַד.</b> כְּלוֹמַר מֵעִנְיָן אֶחָד, אוֹ כֻּלּוֹ לַגֹּרֶן אוֹ כֻּלּוֹ לַשּׁוּק. וְרַמְבַּ"ם פֵּרֵשׁ מֵאַחַת יַד מִמָּקוֹם אֶחָד, שֶׁהַחֵלֶק שֶׁנּוֹטֵל לִמְכֹּר בַּשּׁוּק אֵינוֹ נוֹטֵל אוֹתוֹ מִכָּאן וּמִכָּאן אֶלָּא כֻּלּוֹ מִצַּד אֶחָד<i data-commentator="IkkarTosfotYomTov" data-label="ח"></i>:
<h3>משנה ד</h3>
<b>הָאִמָּהוֹת שֶׁל בְּצָלִים.</b> בְּצָלִים גְּדוֹלִים שֶׁמַּנִּיחִין אוֹתָן לְגַדֵּל זֶרַע, וּמִתּוֹךְ שֶׁמִּשְׁתָּהִין בָּאָרֶץ לֹא חָזוּ לַאֲכִילָה אֶלָּא עַל יְדֵי הַדְּחַק<i data-commentator="IkkarTosfotYomTov" data-label="ט"></i>, וּלְכָךְ פָּטַר רַבִּי יוֹסֵי. וְאֵין הֲלָכָה כְּמוֹתוֹ:
<b>מַלְבְּנוֹת הַבְּצָלִים שֶׁבֵּין הַיָּרָק.</b> סָבַר רַבִּי יוֹסֵי דְּיָרָק כְּזֶרַע אַחֵר דָּמִי, שֶׁאֵין דֶּרֶךְ בְּנֵי אָדָם לִהְיוֹת מַכְנִיס בְּצָלִים בֵּין הַיָּרָק, וּתְנַן לְעֵיל בְּפֶרֶק שֵׁנִי דְּזֶרַע אַחֵר מַפְסִיק. וְאֵין הֲלָכָה כְּרַבִּי יוֹסֵי:
<h3>משנה ה</h3>
<b>שֶׁלָּקְחוּ אֶת הָאִילָן.</b> מֵהֲנָךְ אִילָנוֹת דְּחָשִׁיב בְּפֶרֶק קַמָּא שֶׁחַיָּבִים בְּפֵאָה:
<b>הַמּוֹכֵר קִלְחֵי אִילָן.</b> שָׁרְשֵׁי צְמָחִים שֶׁחַיָּבִין בַּפֵּאָה, וְלֹא מָכַר לוֹ הַקַּרְקַע, נוֹתֵן הַלּוֹקֵחַ פֵּאָה מִכָּל אֶחָד וְאֶחָד:
<b>בִּזְמַן שֶׁלֹּא שִׁיֵּר.</b> כְּלוֹמַר<i data-commentator="IkkarTosfotYomTov" data-label="י"></i> אִם לֹא הִתְחִיל בַּעַל הַשָּׂדֶה לִקְצֹר אוֹ לְלַקֵּט פֵּרוֹת, אָז הוּא דְחַיָּב הַלּוֹקֵחַ לִתֵּן פֵּאָה. אֲבָל אִם הִתְחִיל בַּעַל הַשָּׂדֶה לִקְצֹר שָׂדֵהוּ קֹדֶם שֶׁמָּכַר אֶת אֵלּוּ, שֶׁנִּשְׁאַר מִן הַשָּׂדֶה שֶׁלֹּא נִקְצַר אוֹ שֶׁלֹּא נִלְקַט, בַּעַל הַשָּׂדֶה הוּא הַנּוֹתֵן פֵּאָה עַל הַכֹּל, דִּמְכִּי אַתְחִיל בַּקְּצִירָה אוֹ בִּלְקִיטַת הַפֵּרוֹת אִיחַיָּב בַּפֵּאָה שֶׁל כָּל הַשָּׂדֶה. וְרַבִּי יְהוּדָה לְפֵרוּשֵׁי מִלְּתֵיהּ דְּתָנָא קַמָּא אָתָא, וְכֵן הֲלָכָה:
<h3>משנה ו</h3>
<b>קַרְקַע בֵּית רֹבַע.</b> מָקוֹם שֶׁרָאוּי לִזְרֹעַ בּוֹ רֹבַע הַקַּב. וּפֵרְשׁוּ בוֹ שֶׁהוּא עֶשֶׂר אַמּוֹת וּמֶחֱצָה עַל עֶשֶׂר אַמּוֹת בְּקֵרוּב<i data-commentator="IkkarTosfotYomTov" data-label="יא"></i>:
<b>הָעוֹשָׂה סָאתַיִם.</b> רַבִּי יְהוֹשֻׁעַ לֹא אָזֵיל בָּתַר זְרִיעָה, אֶלָּא קַרְקַע הַמּוֹצִיאָה סָאתַיִם שֶׁהֵן שְׁנֵים עָשָׂר קַבִּין<i data-commentator="IkkarTosfotYomTov" data-label="יב"></i>:
<b>לִקְצֹר וְלִשְׁנוֹת.</b> דֶּרֶךְ הַקּוֹצְרִים אוֹחֵז מְלֹא כַפּוֹ מִן הַקָּמָה וְקוֹצֵר, כְּדִכְתִיב (תהלים קכט) שֶׁלֹּא מִלֵּא כַפּוֹ קוֹצֵר. וְאִם יֵשׁ בַּקָּמָה כְּדֵי לְמַלֹּאת כַּפּוֹ שְׁנֵי פְעָמִים חַיֶּבֶת בְּפֵאָה:
<b>קַרְקַע כָּל שֶׁהוּא חַיֶּבֶת בַּפֵּאָה.</b> דִּסְבִירָא לֵיהּ פְּאַת שָׂדְךָ כָּל שֶׁהוּא מַשְׁמַע<i data-commentator="IkkarTosfotYomTov" data-label="יד"></i>, וּפָלֵיג אַכֻּלְּהוּ<i data-commentator="IkkarTosfotYomTov" data-label="טו"></i>:
<b>וּבַבִּכּוּרִים.</b> דִּכְתִיב בְּהוּ אַדְמָתְךָ<i data-commentator="IkkarTosfotYomTov" data-label="טז"></i>. וְהַנֵּי מִלֵּי בְּבִכּוּרֵי חִטָּה וּשְׂעוֹרָה, אֲבָל בְּבִכּוּרִים שֶׁל אִילָן אֵינוֹ חַיָּב אֶלָּא אִם כֵּן יֵשׁ לוֹ קַרְקַע שֵׁשׁ עֶשְׂרֵה אַמּוֹת סָבִיב לָאִילָן, שֶׁהוּא שִׁעוּר יְנִיקָתוֹ:
<b>וְלִכְתֹּב עָלֶיהָ פְּרוֹזְבּוּל.</b> הִלֵּל תִּקֵּן פְּרוֹזְבּוּל, כְּשֶׁרָאָה שֶׁהָיוּ נִמְנָעִים מִלְּהַלְווֹת לָעֲנִיִּים מִפְּנֵי הַשְּׁבִיעִית שֶׁמְּשַׁמֶּטֶת הַחוֹב, תִּקֵּן שֶׁיְּהֵא מוֹסֵר שִׁטְרוֹתָיו לְבֵית דִּין, וְכוֹתֵב, מוֹסֵר אֲנִי לָכֶם פְּלוֹנִי וּפְלוֹנִי הַדַּיָּנִין כָּל חוֹב שֶׁיֵּשׁ לִי שֶׁאֶגְבֶנּוּ כָּל זְמַן שֶׁאֶרְצֶה, וּמִשֶּׁכָּתְבוּ לוֹ שְׁטָר זֶה<i data-commentator="IkkarTosfotYomTov" data-label="יז"></i> שׁוּב אֵין שְׁבִיעִית מְשַׁמֶּטֶת חוֹבוֹ. וְדַוְקָא כְּשֶׁיֵּשׁ קַרְקַע כָּל דְּהוּא לַלּוֶֹה דְּאָז חָשִׁיב כְּאִלּוּ הַחוֹב גָּבוּי כְּבָר בְּיַד בֵּית דִּין וְתוּ לֹא קָרֵינָא בֵיהּ לֹא יִגֹּשׂ, וְחָשְׁבִינַן לְקַרְקַע כָּל שֶׁהוּא כְּאִלּוּ שָׁוֶה כָּל הַחוֹב, דְּאֵין אוֹנָאָה לְקַרְקָעוֹת<i data-commentator="IkkarTosfotYomTov" data-label="יח"></i>:
<b>וְלִקְנוֹת עִמָּהּ נְכָסִים שֶׁאֵין לָהֶם אַחֲרָיוּת.</b> דְּמִטַּלְטְלִין נִקְנִין אַגַּב קַרְקַע, בְּכֶסֶף בִּשְׁטָר וּבַחֲזָקָה, כְּדִתְנַן בְּפֶרֶק קַמָּא דְקִדּוּשִׁין, וְשָׁם מְפֹרָשׁ:
<h3>משנה ז</h3>
<b>שְׁכִיב מְרַע.</b> הַשּׁוֹכֵב עַל מִטָּתוֹ מֵחֲמַת חֹלִי:
<b>שִׁיֵּר קַרְקַע כָּל שֶׁהוּא.</b> כָּל הַנֵּי שִׁיֵּר קַרְקַע כָּל שֶׁהוּא. דִּתְנַן בְּמַתְנִיתִין מִכָּאן וְעַד סוֹף פִּרְקִין, לָאו דַּוְקָא קַרְקַע, דְּהוּא הַדִּין מִטַּלְטְלִים כָּל שֶׁהֵן. אֶלָּא אַיְדֵי דְּתָנָא רֵישָׁא גַּבֵּי פֵּאָה וּבִכּוּרִים וּפְרוֹזְבּוּל קַרְקַע כָּל שֶׁהוּא, תָּנָא בְּכָל הֲנָךְ נַמִּי קַרְקַע כָּל שֶׁהוּא:
<b>מַתְּנָתוֹ קַיֶּמֶת.</b> אִם קָנוּ מִיָּדוֹ עַל הַמַּתָּנָה, אַף עַל פִּי שֶׁעָמַד מֵחָלְיוֹ אֵינוֹ יָכוֹל לַחֲזֹר בּוֹ, הוֹאִיל וְשִׁיֵּר לְעַצְמוֹ כָּל שֶׁהוּא גַּלֵּי דַעְתֵּיהּ דְּלָאו מֵחֲמַת מִיתָה כָּתַב הַמַּתָּנָה:
<b>לֹא שִׁיֵּר קַרְקַע כָּל שֶׁהוּא.</b> לְעַצְמוֹ, מִסְּתָמָא לֹא שָׁבִיק אִינָשׁ נַפְשֵׁיהּ עַרְטִילָאִי, וְאִם לֹא שֶׁהָיָה חוֹשֵׁב וַדַּאי שֶׁיָּמוּת לֹא הָיָה נוֹתֵן כָּל נְכָסָיו, הִלְכָּךְ אִם עָמַד חוֹזֵר, וַאֲפִלּוּ קָנוּ מִיָּדוֹ:
<b>וְכָתַב לְאִשְׁתּוֹ קַרְקַע כָּל שֶׁהוּא אִבְּדָה כְּתֻבָּתָהּ.</b> בִּשְׁכִיב מְרַע מַיְרֵי, שֶׁמְּחַלֵּק נְכָסָיו לְבָנָיו, וְכָתַב לְאִשְׁתּוֹ חֵלֶק בֵּין הַבָּנִים, וְשָׁמְעָה אִיהִי וְשָׁתְקָה וְלֹא אָמְרָה כְּתֻבָּתִי אֲנִי גוֹבָה אוֹ כַּיּוֹצֵא בָזֶה, אִבְּדָה כְּתֻבָּתָהּ:
<b>רַבִּי יוֹסֵי אוֹמֵר אִם קִבְּלָה עָלֶיהָ.</b> שֶׁתְּהֵא שֻׁתֶּפֶת בֵּין הַבָּנִים, אֲפִלּוּ לֹא קָנוּ מִיָּדָהּ, וְהוּא לֹא צִוָּה שֶׁיִּכְתְּבוּ כָּךְ בְּפָנֶיהָ, אִבְּדָה כְּתֻבָּתָהּ וְשׁוּב אֵינָהּ יְכוֹלָה לַחֲזֹר בָּהּ. וְאֵין הֲלָכָה כְּרַבִּי יוֹסֵי:
<h3>משנה ח</h3>
<b>הַכּוֹתֵב כָּל נְכָסָיו לְעַבְדּוֹ.</b> שֶׁכָּתַב כָּל נְכָסַי נְתוּנִים לִפְלוֹנִי עַבְדִּי, הֲרֵי הָעֶבֶד בִּכְלַל הַנְּכָסִים וְנָתַן לוֹ אֶת עַצְמוֹ. וְהָא דְקָאָמַר עַבְדִּי הַיְנוּ עַבְדִּי שֶׁהָיָה כְּבָר:
<b>שִׁיֵּר קַרְקַע כָּל שֶׁהוּא לֹא יָצָא בֶן חוֹרִין.</b> דְּכָל הֵיכָא דְנָחִית לְשִׁיּוּרָא אָמְרִינַן לְדִידֵיהּ נַמִּי שִׁיֵּר, וְכִי אָמַר כָּל נְכָסַי לְךָ אַשְּׁאָר נְכָסִים קָאָמַר וְלַחֲנוּפֵי לֵיהּ קָאָתֵי, וְלֹא שִׁחְרְרֵיהּ, כֵּיוָן דְּלֹא אָמַר לֵיהּ עַצְמְךָ וּנְכָסַי. וַאֲפִלּוּ אֵין לוֹ שׁוּם נְכָסִים אֶלָּא הָעֶבֶד וְהַקַּרְקַע שֶׁשִּׁיֵּר, מִכָּל מָקוֹם לֹא יָצָא לְחֵרוּת, דְּכֵיוָן דְּאֵין מִתְקַיֵּם דִּבּוּר כָּל נְכָסַי דְּהָא אָתָא חוּץ וּבָטֵל לֵיהּ, דְּלֹא פַּלְגִינַן דִּבּוּרָא, וַהֲוֵי בָּטֵל לְגַמְרֵי וְלֹא קָנָה לֹא עַצְמוֹ וְלֹא נְכָסִים<i data-commentator="IkkarTosfotYomTov" data-label="יט"></i>:
<b>רַבִּי שִׁמְעוֹן אוֹמֵר לְעוֹלָם הוּא בֶן חוֹרִין.</b> בֵּין אֵין לוֹ נְכָסִים אֲחֵרִים אֶלָּא הָעֶבֶד וְהַקַּרְקַע שֶׁשִּׁיֵּר, וּבֵין יֵשׁ לוֹ נְכָסִים אֲחֵרִים, לְעוֹלָם הוּא בֶן חוֹרִין. וּמוֹקְמִינַן דִּבּוּר כָּל נְכָסַי בָּעֶבֶד לְבַדּוֹ כְּשֶׁאֵין לוֹ נְכָסִים אֲחֵרִים, וְלֹא אָמְרִינַן דִּבְמַה שֶּׁאָמַר חוּץ בִּטֵּל דִּבּוּרוֹ שֶּׁאָמַר כָּל נְכָסַי, דְּפַלְגִּינַן דִּבּוּרָא, וּמְקַיְמִינַן לֵיהּ בָּעֶבֶד, וְיָצָא בֶן חוֹרִין:
<b>חוּץ מֵאֶחָד מֵרִבּוֹא.</b> וְלֹא פֵרֵשׁ מַהוּ מְשַׁיֵּר, דְּהָתָם אָמְרִינַן דְּאֶחָד מֵרִבּוֹא דְּקָאָמַר הַיְנוּ עֶבֶד, וְאִיהוּ לֹא חָשִׁיב לֵיהּ אֶלָּא כְּאֶחָד מֵרִבּוֹא בִּנְכָסִים, וְאַף עַל גַּב דְּשָׁוֵי טְפֵי. וְאֵין הֲלָכָה כְּרַבִּי שִׁמְעוֹן:
<h2>פרק ד</h2>
<h3>משנה א</h3>
<b>הַפֵּאָה נִתֶּנֶת בִּמְחֻבָּר.</b> דִּכְתִיב (ויקרא יט) לֶעָנִי וְלַגֵּר תַּעֲזֹב<i data-commentator="IkkarTosfotYomTov" data-label="א"></i>, הַנַּח לִפְנֵיהֶם וְהֵם יָבוֹזוּ:
<b>בְּדָלִית.</b> גֶּפֶן הַמֻּדְלֵית עַל גַּבֵּי עֵצִים אוֹ עַל גַּבֵּי אִילָנוֹת:
<b>מוֹרִיד וּמְחַלֵּק.</b> דִּכְתִיב (שם) תַּעֲזֹב אוֹתָם, אוֹתָם שֶׁאֵין בָּהֶם סַכָּנָה<i data-commentator="IkkarTosfotYomTov" data-label="ב"></i> אַתָּה עוֹזֵב לִפְנֵיהֶם וְאִי אַתָּה עוֹזֵב אוֹתָם שֶׁיֵּשׁ סַכָּנָה בַּעֲלִיָּתָם, אֶלָּא מוֹרִיד מִן הָאִילָן וּמְחַלֵּק לָהֶם:
<b>בַּחֲלִיקֵי אֱגוֹזִים.</b> עַל שֵׁם שֶׁאִילָנוֹת שֶׁל אֱגוֹזִים חֲלָקִים וְאֵין בָּהֶם קְשָׁרִים כִּשְׁאָר אִילָנוֹת קְרוּיִן חֲלִיקֵי אֱגוֹזִים<i data-commentator="IkkarTosfotYomTov" data-label="ד"></i>. וְאֵין הֲלָכָה כְּרַבִּי שִׁמְעוֹן:
<b>אֲפִלּוּ תִשְׁעִים וְתִשְׁעָה.</b> אַרֵישָׁא קָאֵי, בְּפֵאָה הַנִּתֶּנֶת בִּמְחֻבָּר:
<h3>משנה ב</h3>
<b>בְּדָלִית וּבְדֶקֶל.</b> שֶׁמִּצְוָתָן בְּתָלוּשׁ:
<h3>משנה ג</h3>
<b>נָטַל.</b> אֶחָד מִן הָעֲנִיִּים מִקְצַת פֵּאָה שֶׁלִּקֵּט כְּבָר וְזָרַק לוֹ עַל הַשְּׁאָר כְּדֵי לִקְנֹת<i data-commentator="IkkarTosfotYomTov" data-label="ח"></i>:
<b>אֵין לוֹ בָהּ כְּלוּם.</b> אֲפִלּוּ בְּמַה שֶּׁלִּקֵּט, דְּקוֹנְסִין אוֹתוֹ וּמוֹצִיאִין מִמֶּנּוּ הַתָּלוּשׁ וְהַמְחֻבָּר<i data-commentator="IkkarTosfotYomTov" data-label="ט"></i>:
<b>נָפַל לוֹ עָלֶיהָ וְכוּ'.</b> אַף עַל גַּב דְּאַרְבַּע אַמּוֹת שֶׁל אָדָם קוֹנוֹת לוֹ בְּסִמְטָא וּבְצִדֵּי רְשׁוּת הָרַבִּים, הָכָא בִּשְׂדֵה חֲבֵרוֹ לֹא תַקִּינוּ לֵיהּ רַבָּנָן שֶׁיִּקְנוּ לוֹ אַרְבַּע אַמּוֹתָיו. אִי נַמִּי כֵּיוָן דְּנָפַל עָלֶיהָ גָּלֵּי דַעְתֵּיהּ דְּבִנְפִילָה נִיחָא לֵיהּ דִּלְקְנֵי, בְּאַרְבַּע אַמּוֹת לֹא נִיחָא לֵיהּ דִּלְקְנֵי:
<h3>משנה ה</h3>
<b>שָׁלֹשׁ אַבְעָיוֹת בַּיּוֹם.</b> שָׁלֹשׁ פְּעָמִים מִתְגַּלֶּה בַּעַל הַבַּיִת וְנִרְאֶה בְּתוֹךְ שָׂדֵהוּ כְּדֵי שֶׁיִּקְחוּ הָעֲנִיִּים פֵּאָה. אַבְעָיוֹת לְשׁוֹן גִּלּוּי, נִבְעוּ מַצְפֻּנָיו (עובדיה א) מְתַרְגְּמִינַן אִגַּלְיָן מַטְמְרוֹהִי:
<b>בַּשַּׁחַר.</b> מִפְּנֵי הַמֵּנִיקוֹת שֶׁבְּנֵיהֶם יְשֵׁנִים בַּשַּׁחַר וְאָז יֵשׁ לָהֶם פְּנַאי לִלְקֹט:
<b>וּבַחֲצוֹת.</b> מִפְּנֵי הַתִּינוֹקוֹת שֶׁדַּרְכָּן לָצֵאת בַּחֲצוֹת וְהוֹלְכִים לִלְקֹט פֵּאָה<i data-commentator="IkkarTosfotYomTov" data-label="יד"></i>:
<b>וּבַמִּנְחָה.</b> מִפְּנֵי הַזְּקֵנִים הַהוֹלְכִים עַל מִשְׁעַנְתָּם וְאֵין מַגִּיעִים לַשָּׂדֶה עַד שְׁעַת הַמִּנְחָה:
<b>שֶׁלֹּא יִפְחֲתוּ.</b> מִשָּׁלֹשׁ עִתִּים הַלָּלוּ. וַהֲלָכָה שֶׁאֵין נוֹתְנִין פֵּאָה אֶלָּא בְּשָׁלֹשׁ עִתִּים הַלָּלוּ, אֵין פּוֹחֲתִין מֵהֶן וְאֵין מוֹסִיפִין עֲלֵיהֶם:
<b>שֶׁל בֵּית נָמֵר.</b> שֵׁם מָקוֹם, כְּדִכְתִיב (במדבר לב) אֶת בֵּית נִמְרָה. קוֹשְׁרִים חֶבֶל בְּצַד הַקָּמָה וְקוֹצְרִים וְהוֹלְכִים עַד שֶׁיִּכְלֶה הַחֶבֶל, וּמַנִּיחִים פֵּאָה לְכָל הַחֶבֶל, וְחוֹזְרִים וְקוֹשְׁרִים וּמַנִּיחִים פֵּאָה, וְהַיְנוּ מִכָּל אֻמָּן<i data-commentator="IkkarTosfotYomTov" data-label="טו"></i> וְאֻמָּן, כְּלוֹמַר מִכָּל שׁוּרָה וְשׁוּרָה, וְעַל זֶה מַזְכִּירִין אוֹתָן לְשֶׁבַח<i data-commentator="IkkarTosfotYomTov" data-label="טז"></i>:
<h3>משנה ו</h3>
<b>עוֹבֵד כּוֹכָבִים שֶׁקָּצַר אֶת שָׂדֵהוּ וְכוּ'.</b> דִּכְתִיב גַּבֵּי לֶקֶט וּפֵאָה וּבְקֻצְרְכֶם פְּרָט לְשֶׁקְּצָרוּהָ עוֹבְדֵי כוֹכָבִים, וְגַבֵּי שִׁכְחָה כְּתִיב (דברים כד) כִּי תִקְצֹר קְצִירְךָ וְשָׁכַחְתָּ עֹמֶר, מִכָּאן אָמְרוּ עוֹבֵד כּוֹכָבִים שֶׁקָּצַר שָׂדֵהוּ וְאַחַר כָּךְ נִתְגַּיֵּר פָּטוּר:
<b>שֶׁאֵין הַשִּׁכְחָה אֶלָּא בִּשְׁעַת עִמּוּר.</b> וּבִשְׁעַת עִמּוּר מִיהָא גֵּר הָיָה וְחַיָּב בְּכָל הַמִּצְוֹת. וְרַבָּנָן סָבְרֵי הוֹאִיל וְאִיכָּא שִׁכְחָה בָּעֹמֶר וְאִיכָּא שִׁכְחָה בַּקָּמָה כְּדִכְתִיב (שם) וְשָׁכַחְתָּ עֹמֶר בַּשָּׂדֶה, לְרַבּוֹת שִׁכְחַת קָמָה, אֶת שֶׁיֶּשְׁנוֹ בְּשִׁכְחַת קָמָה יֶשְׁנוֹ בְּשִׁכְחַת עֹמֶר, וְהַאי עוֹבֵד כּוֹכָבִים שֶׁקָּצַר שֶׁלֹּא הָיָה בְּשִׁכְחַת קָמָה דְּאוֹתָהּ שָׁעָה עוֹבֵד כּוֹכָבִים הָיָה, אַף עַל פִּי שֶׁעַכְשָׁיו נִתְגַּיֵּר אֵינוֹ בְּשִׁכְחַת עֹמֶר. וְאֵין הֲלָכָה כְּרַבִּי יְהוּדָה:
<h3>משנה ז</h3>
<b>קָמָה וּפָדָה עֳמָרִים פְּטוּרָה.</b> דְּמִקְּרָא דִּמְמַעֲטִינַן קְצִיר עוֹבְדֵי כּוֹכָבִים מְמַעֲטִינַן נַמִּי קְצִיר הֶקְדֵּשׁ, דְּלָאו קְצִירְךָ הוּא. וּלְעִנְיַן שִׁכְחָה פְּלִיגֵי רַבִּי יְהוּדָה וְרַבָּנָן בְּהִקְדִּישׁ קָמָה וּפָדָה עֳמָרִים, כִּי הֵיכִי דִפְלִיגֵי בְּעוֹבֵד כּוֹכָבִים שֶׁקָּצַר שָׂדֵהוּ וְאַחַר כָּךְ נִתְגַּיֵּר:
<h3>משנה ח</h3>
<b>עַד שֶׁלֹּא בָאוּ לְעוֹנַת הַמַּעַשְׂרוֹת.</b> הַיְנוּ מֵרוּחַ<i data-commentator="IkkarTosfotYomTov" data-label="יט"></i>, כְּשֶׁהוּא מַשְׁוֶה פְּנֵי הַכְּרִי בְּרַחַת, אִם בְּאוֹתָהּ שָׁעָה הָיוּ בְּיַד הַגִּזְבָּר פְּטוּרִים, וְאִם לָאו אֵין הַהֶקְדֵּשׁ פּוֹטְרָן:
<b>וּגְמָרָן הַגִּזְבָּר.</b> שֶׁנִּגְמְרוּ בְּעוֹדָן בְּיַד הַגִּזְבָּר:
<h3>משנה ט</h3>
<b>רַבִּי אֱלִיעֶזֶר אוֹמֵר זָכָה לוֹ.</b> פְּלֻגְתָּא דְרַבִּי אֱלִיעֶזֶר וְרַבָּנָן בְּעָשִׁיר שֶׁלָּקַט פֵּאָה לִזְכּוֹת בָּהּ לְעָנִי. דְּרַבִּי אֱלִיעֶזֶר סָבַר אָמְרִינַן תְּרֵי מִגּוֹ, מִגּוֹ דְּאִי בָעֵי מַפְקַר לְנִכְסֵיהּ וַהֲוֵי עָנִי וְחָזֵי לֵיהּ, הַשְׁתָּא נַמִּי חָזֵי לֵיהּ, וּמִגּוֹ דְּאִי בָעֵי זָכֵי לְנַפְשֵׁיהּ זָכֵי נַמִּי לְחַבְרֵיהּ. וְרַבָּנָן סָבְרֵי חַד מִגּוֹ אָמְרִינַן, תְּרֵי מִגּוֹ לֹא אָמְרִינַן. אֲבָל מֵעָנִי לְעָנִי, דִּבְרֵי הַכֹּל זָכָה לוֹ:
<b>שֶׁל עוֹבֵד כּוֹכָבִים חַיָּב בְּמַעַשְׂרוֹת.</b> דְּהוֹאִיל וְאֵין הָעוֹבֵד כּוֹכָבִים חַיָּב בְּלֶקֶט שִׁכְחָה וּפֵאָה הֲווֹ לְהוּ כִּשְׁאָר תְּבוּאָה שֶׁל עוֹבֵד כּוֹכָבִים שֶׁחַיֶּבֶת בְּמַעֲשֵׂר:
<b>אֶלָּא אִם כֵּן הִפְקִיר.</b> לַעֲנִיִּים וְלַעֲשִׁירִים, דְּהֶפְקֵר פָּטוּר מִן הַמַּעֲשֵׂר. וּמַתְנִיתִין רַבִּי מֵאִיר הִיא דְּאָמַר אֵין קִנְיָן לְעוֹבֵד כּוֹכָבִים בְּאֶרֶץ יִשְׂרָאֵל לְהַפְקִיעַ מִן הַמַּעֲשֵׂר. וְאֵין כֵּן הֲלָכָה:
<h3>משנה י</h3>
<b>הַנּוֹשֵׁר בִּשְׁעַת הַקְּצִירָה.</b> שִׁבֳּלִים הַנּוֹפְלִים בִּשְׁעַת הַקְּצִירָה:
<b>הִכָּהוּ קוֹץ.</b> כָּל הֵיכָא דְנוֹשֵׁר מֵחֲמַת אֹנֶס אֵינוֹ לֶקֶט, דִּכְתִיב (ויקרא יט) וְלֶקֶט קְצִירְךָ, אֵין לֶקֶט אֶלָּא מֵחֲמַת קָצִיר:
<b>תּוֹךְ הַיָּד.</b> אַנָּשַׁר קָאֵי, כְּלוֹמַר תּוֹךְ הַיָּד וְנָשַׁר, תּוֹךְ הַמַּגָּל וְנָשַׁר<i data-commentator="IkkarTosfotYomTov" data-label="כא"></i>, דְּהַנּוֹשֵׁר מִתּוֹךְ הַיָּד וּמִתּוֹךְ הַמַּגָּל לָעֲנִיִּים. אֲבָל הַנּוֹשֵׁר מֵאַחַר הַיָּד מִנִּדְנוּד יָדוֹ<i data-commentator="IkkarTosfotYomTov" data-label="כב"></i> וּמֵאַחַר הַמַּגָּל מִכֹּחַ תְּנוּעַת הַמַּגָּל, לְבַעַל הַבַּיִת, דְּאֵין זֶה בְּדֶרֶךְ קְצִירָה:
<b>רֹאשׁ הַיָּד.</b> כְּשֶׁיָּדוֹ מְלֵאָה וְיֵשׁ שִׁבֳּלִים בֵּין רָאשֵׁי אֶצְבְּעוֹתָיו לְפַס יָדוֹ<i data-commentator="IkkarTosfotYomTov" data-label="כג"></i>, הַנּוֹשֵׁר מִשָּׁם, וְכֵן הַנּוֹשֵׁר מֵרֹאשׁ הַמַּגָּל:
<b>רַבִּי יִשְׁמָעֵאל אוֹמֵר לָעֲנִיִּים.</b> דְּדָמֵי לְתוֹךְ הַיָּד וּלְתוֹךְ הַמַּגָּל:
<b>וְרַבִּי עֲקִיבָא אוֹמֵר לְבַעַל הַבָּיִת.</b> דִּמְדַמֵּי לֵיהּ לְאַחַר הַיָּד וּלְאַחַר הַמַּגָּל. וַהֲלָכָה כְּרַבִּי עֲקִיבָא:
<h3>משנה יא</h3>
<b>חוֹרֵי הַנְּמָלִים.</b> דֶּרֶךְ הַנְּמָלִים לִכְנֹס תְּבוּאָה בְּחוֹרֵיהֶן:
<b>שֶׁבְּתוֹךְ הַקָּמָה.</b> עַד שֶׁלֹּא הִתְחִילוּ לִקְצֹר:
<b>שֶׁל בַּעַל הַבָּיִת.</b> שֶׁאֵין לָעֲנִיִּים בַּקָּמָה כְּלוּם:
<b>שֶׁלְּאַחַר הַקּוֹצְרִים.</b> לְאַחַר שֶׁהִתְחִילוּ לִקְצֹר חַיְשִׁינַן שֶׁמָּא הֵבִיאוּ שָׁם הַנְּמָלִים מִן הַלֶּקֶט<i data-commentator="IkkarTosfotYomTov" data-label="כד"></i>. הִלְכָּךְ הַחִטִּים הָעֶלְיוֹנִים שֶׁבַּחוֹרִים אוֹ שִׁבֳּלִים הָעֶלְיוֹנִים לָעֲנִיִּים, דְּיֵשׁ שָׁם מִן הַלֶּקֶט, אֲבָל חִטִּים הַתַּחְתּוֹנִים לְבַעַל הַבַּיִת, דְּמִן הַקָּמָה הָיָה. וְאֵלוּ הֵן עֶלְיוֹנִים, כָּל שֶׁהֵן לְבָנִים. וְאֵלוּ הֵן תַּחְתּוֹנִים, הַיְרוּקִים שֶׁנּוֹטִים לְהַשְׁחִיר וְנִכָּרִים שֶׁהֵם יְשָׁנִים<i data-commentator="IkkarTosfotYomTov" data-label="כה"></i>:
<b>רַבִּי מֵאִיר אוֹמֵר הַכֹּל לָעֲנִיִּים.</b> שֶׁאִי אֶפְשָׁר לַגֹּרֶן בְּלֹא יֵרָקוֹן, וְשֶׁמָּא אֵלּוּ הַיְרוּקִים מִן הַתְּבוּאָה חֲדָשָׁה שֶׁקָּצְרוּ עַכְשָׁיו שֶׁיֵּשׁ בָּהּ חֵלֶק לָעֲנִיִּים:
<b>שֶׁסְּפֵק לֶקֶט לֶקֶט.</b> דִּכְתִיב (שם) לֶעָנִי<i data-commentator="IkkarTosfotYomTov" data-label="כו"></i> וְלַגֵּר תַּעֲזֹב הַנַּח לִפְנֵיהֶם מִשֶּׁלְּךָ<i data-commentator="IkkarTosfotYomTov" data-label="כז"></i>. וַהֲלָכָה כְּרַבִּי מֵאִיר:
<h2>פרק ה</h2>
<h3>משנה א</h3>
<b>גָּדִישׁ שֶׁלֹּא לֻקַּט תַּחְתָּיו.</b> מִי שֶׁאָסַף וְהִגְדִּישׁ אֶת הָעֳמָרִים לְמָקוֹם אֶחָד בְּתוֹךְ הַשָּׂדֶה שֶׁעֲדַיִן לֹא לָקְטוּ שָׁם הָעֲנִיִּים אֶת הַלֶּקֶט:
<b>כָּל הַנּוֹגְעוֹת בָּאָרֶץ לָעֲנִיִּים.</b> דִּקְנָסוּהוּ רַבָּנָן<i data-commentator="IkkarTosfotYomTov" data-label="ב"></i> לְפִי שֶׁהִגְדִּישׁ עַל גַּב הַלֶּקֶט, וַאֲפִלּוּ הִגְדִּישׁ חִטִּים עַל גַּבֵּי לֶקֶט שֶׁל שְׂעוֹרִים הֲוֵי כָּל הַנּוֹגֵעַ מִן הַחִטִּים בָּאָרֶץ לָעֲנִיִּים:
<b>הָרוּחַ שֶׁפִּזְּרָה אֶת הָעֳמָרִים.</b> עַל גַּבֵּי הַלֶּקֶט:
<b>כְּדֵי נְפִילָה.</b> כְּדֵי שִׁעוּר שֶׁרָגִיל לִפּוֹל בִּשְׁעַת קְצִירָה, שֶׁהֵם אַרְבָּעָה קַבִּין לְכוֹר זֶרַע, וְהַכּוֹר הוּא שְׁלֹשִׁים סְאִין<i data-commentator="IkkarTosfotYomTov" data-label="ד"></i>. וּמִשּׁוּם דְּאָמַר תַּנָּא קַמָּא אוֹמְדִים כַּמָּה לֶקֶט רְאוּיָה לַעֲשׂוֹת, קָא מַשְׁמַע לָן רַבָּן שִׁמְעוֹן בֶּן גַּמְלִיאֵל אֵין הַדָּבָר צָרִיךְ אֹמֶד, שֶׁכְּבָר קָצוּב וְעוֹמֵד כְּדֵי נְפִילָה, בִּשְׁלֹשִׁים סְאִין שֶׁל זֶרַע רָגִיל לִפֹּל מִמֶּנּוּ בִּשְׁעַת קְצִירָה אַרְבָּעָה קַבִּין, וְכָךְ יִתֵּן לָעֲנִיִּים:
<h3>משנה ב</h3>
<b>שִׁבֹּלֶת שֶׁבַּקָּצִיר.</b> שִׁיֵּר בִּקְצִירָתוֹ שִׁבֹּלֶת אַחַת שֶׁלֹּא קָצַר, וְרֹאשׁ אוֹתָהּ שִׁבֹּלֶת מַגִּיעַ לַקָּמָה, אִם אוֹתָהּ שִׁבֹּלֶת נִקְצֶרֶת עִם הַקָּמָה הֲרֵי הִיא שֶׁל בַּעַל הַבַּיִת, שֶׁהַקָּמָה מַצִּילָתָהּ, דְּלֹא קָרִינַן בָּהּ לֹא תָשׁוּב לְקַחְתּוֹ (דברים כד):
<b>מְעַשֵּׂר שִׁבֹּלֶת אַחַת וְנוֹתֵן לוֹ.</b> לְפִי שֶׁחַיָּב לִתֵּן לוֹ דָּבָר מְתֻקָּן כְּמוֹ שֶׁהָיְתָה שִׁבֹּלֶת שֶׁל לֶקֶט דִּפְטוּרָה מִן הַמַּעַשְׂרוֹת, וְאַף עַל פִּי שֶׁעֲדַיִן לֹא נִתְמָרֵחַ חָל שֵׁם מַעֲשֵׂר עָלָיו, כְּמוֹ מַעֲשֵׂר רִאשׁוֹן שֶׁהִקְדִּימוֹ בַּשִּׁבֳּלִין שֶׁחָל עָלָיו שֵׁם מַעֲשֵׂר אַף עַל פִּי שֶׁעֲדַיִן לֹא נִתְמָרֵחַ. וְכֵיצַד הוּא עוֹשֶׂה, מֵבִיא שְׁתֵּי שִׁבֳּלִים מִגָּדִישׁ זֶה שֶׁנִּתְעָרְבָה בוֹ שִׁבֹּלֶת שֶׁל לֶקֶט, וְאוֹמֵר עַל אַחַת מֵהֶן, אִם זוֹ לֶקֶט מוּטָב, וְאִם לָאו הֲרֵי מַעַשְׂרוֹתֶיהָ קְבוּעִים בְּזוֹ הַשֵּׁנִית, וְנוֹתֵן לוֹ אֶת הָרִאשׁוֹנָה. וּבַיְרוּשַׁלְמִי פָּרֵיךְ וְנֵחוּשׁ שֶׁמָּא זֹאת הַשְּׁנִיָּה שֶׁקָּבַע עָלֶיהָ הַמַּעַשְׂרוֹת שֶׁל לֶקֶט הִיא, וְכֵיוָן שֶׁהִיא פְּטוּרָה מִן הַמַּעֲשֵׂר אֵין הַמַּעַשְׂרוֹת קוֹבְעִים בָּהּ שֶׁאֵין מַפְרִישִׁין מִן הַפָּטוּר עַל הַחִיּוּב, וּמְשָׁנֵי שֶׁלּוֹקֵחַ שִׁבֹּלֶת שְׁלִישִׁית וְאוֹמֵר אִם הַשְּׁנִיָּה שֶׁקָּבַעְתִּי בָּהּ הַמַּעַשְׂרוֹת הִיא לֶקֶט וְאֵינָהּ יְכוֹלָה לִהְיוֹת מַעֲשֵׂר, הֲרֵי זוֹ הַשְּׁלִישִׁית מַעֲשֵׂר עַל הָרִאשׁוֹנָה:
<b>אָמַר רַבִּי אֱלִיעֶזֶר וְכִי הֵיאַךְ הֶעָנִי הַזֶּה מַחֲלִיף דָּבָר שֶׁלֹּא בָא בִרְשׁוּתוֹ.</b> רַבִּי אֱלִיעֶזֶר לְדִבְרֵיהֶם דְּרַבָּנָן קָאָמַר לְהוּ<i data-commentator="IkkarTosfotYomTov" data-label="ח"></i>, לְדִידְכוּ דְּפַלְגִיתוּ עָלַי (לעיל פ"ד מ"ט) בְּעָשִׁיר שֶׁלָּקַט פֵּאָה לֶעָנִי שֶׁאֲנִי אוֹמֵר זָכָה לוֹ וְאַתּוּן אָמְרִיתוּ דְּלֹא זָכָה לוֹ, הֵיאַךְ הֶעָנִי הַזֶּה מַחֲלִיף דָּבָר שֶׁלֹּא בָא בִרְשׁוּתוֹ, דְּהָא אֵין בַּעַל הַשָּׂדֶה יָכוֹל לְזַכּוֹת לוֹ אֶת הַלֶּקֶט לְפִי דִבְרֵיכֶם, וְנִמְצָא דְלֶקֶט זֶה לֹא בָא בִרְשׁוּתוֹ שֶׁל עָנִי, אֶלָּא לְדִבְרֵיכֶם מְזַכֶּה אֶת הֶעָנִי בְּכָל הַגָּדִישׁ עַל מְנָת לְהַחֲזִיר, דְּמַתָּנָה עַל מְנָת לְהַחֲזִיר שְׁמָהּ מַתָּנָה, וְנִמְצֵאת אוֹתָהּ שִׁבֹּלֶת שֶׁהִיא לֶקֶט בָּאָה לְיַד הֶעָנִי וְיָכוֹל לְהַחְלִיפָהּ בְּאַחֶרֶת. וְרַבָּנָן אָמְרֵי, הָכָא עָשׂוּ אֶת שֶׁאֵינוֹ זוֹכֶה כְּזוֹכֶה<i data-commentator="IkkarTosfotYomTov" data-label="ט"></i>, וְחָשְׁבִינַן לְהַאי שִׁבֹּלֶת שֶׁל לֶקֶט כְּאִלּוּ בָּאָה לְיָדוֹ שֶׁל עָנִי, אַף עַל גַּב דְּלֹא זָכָה בָהּ, לְעִנְיַן זֶה שֶׁיָּכוֹל לְהַחְלִיפָהּ בְּאַחֶרֶת. וַהֲלָכָה כַּחֲכָמִים:
<h3>משנה ג</h3>
<b>אֵין מְגַלְגְּלִין בְּטוֹפֵחַ.</b> מִין קִטְנִית דַּק, שֶׁקּוֹרִין לוֹ בַּעֲרָבִי גילבא"ן. וְרַמְבַּ"ם פֵּרֵשׁ שֶׁהוּא מִין זֶרַע שֶׁקּוֹרִין לוֹ קורטמ"ן וְדוֹמֶה לִשְׂעוֹרִים. וְאוֹמֵר רַבִּי מֵאִיר שֶׁאֵין מְגַלְגְּלִין זֶה הַמִּין עִם שְׁאָר מִינֵי זְרָעִים, לִקְצֹר אוֹתָם בְּיַחַד, כִּי הַלֶּקֶט שֶׁהָיָה רָאוּי לִפֹּל מִשְּׁאָר מִינֵי זְרָעִים יִפֹּל מִזֶּה הַמִּין הַגָּרוּעַ<i data-commentator="IkkarTosfotYomTov" data-label="י"></i>, וְנִמְצָא מַפְסִיד לָעֲנִיִּים:
<b>וַחֲכָמִים מַתִּירִים מִפְּנֵי שֶׁאֶפְשָׁר.</b> שֶׁיִּפֹּל לֶקֶט מִשְּׁאָר זְרָעִים כְּמוֹ מִן הַטּוֹפֵחַ. וַהֲלָכָה כַּחֲכָמִים. פֵּרוּשׁ אַחֵר אֵין מַעֲלִין מַיִם בַּגַּלְגַּל מִן הַבּוֹר לְהַשְׁקוֹת אֶת הַשָּׂדֶה אוֹ לְהַרְבִּיצָהּ עַד שֶׁיְּהֵא מַשְׁקֶה טוֹפֵחַ עָלֶיהָ בְּשָׁעָה שֶׁהָעֲנִיִּים בָּאִים בִּשְׁבִיל הַלֶּקֶט, מִפְּנֵי שֶׁהוּא מַפְסִיד לָעֲנִיִּים. וַחֲכָמִים מַתִּירִין, מִפְּנֵי שֶׁאֶפְשָׁר שֶׁיָּשׁוּמוּ הַהֶפְסֵד שֶׁל עֲנִיִּים בָּזֶה וְיִתֵּן בַּעַל הַשָּׂדֶה כְּפִי הַשּׁוּמָא שֶׁיָּשׁוּמוּ עָלָיו, וּלְרַבִּי מֵאִיר דְּאָמַר אֵין מְגַלְגְּלִין, שָׁמִין לְבַעַל הַבַּיִת הֶפְסֵדוֹ<i data-commentator="IkkarTosfotYomTov" data-label="יא"></i> וְנוֹטֵל מִן הָעֲנִיִּים:
<h3>משנה ד</h3>
<b>עָנִי הָיָה בְּאוֹתָהּ שָׁעָה.</b> וּפָטוּר מִלְּשַׁלֵּם. וַהֲלָכָה כַּחֲכָמִים:
<h3>משנה ה</h3>
<b>הַמַּחֲלִיף עִם הָעֲנִיִּים.</b> נוֹתֵן תְּבוּאָה אוֹ פֵּרוֹת לֶעָנִי בְּחִלּוּף מַה שֶּׁלִּקֵּט:
<b>שֶׁלּוֹ פָּטוּר.</b> מִן הַמַּעֲשֵׂר. מַה שֶּׁנָּתַן לוֹ הֶעָנִי שֶׁהוּא שֶׁל לֶקֶט שִׁכְחָה וּפֵאָה:
<b>וְשֶׁל עֲנִיִּים חַיָּב.</b> מַה שֶּׁנָּתַן בַּעַל הַבַּיִת לֶעָנִי מִתְּבוּאָתוֹ, וְחַיָּב לְעַשֵּׂר קֹדֶם שֶׁיִּתֵּן אוֹתוֹ לֶעָנִי:
<b>שְׁנַיִם שֶׁקִּבְּלוּ אֶת הַשָּׂדֶה.</b> וְהֵם עֲנִיִּים:
<b>בַּאֲרִיסוּת.</b> לְמֶחֱצָה לִשְׁלִישׁ וְלִרְבִיעַ, וְהֵם נַעֲשִׂים כְּבַעַל הַבַּיִת, וּבַעַל הַבַּיִת עָנִי אָסוּר בְּלֶקֶט שֶׁל שָׂדֵהוּ דִּכְתִיב (ויקרא יט) לֹא תְלַקֵּט לֶעָנִי, אַזְהָרָה לֶעָנִי שֶׁלֹּא יְלַקֵּט<i data-commentator="IkkarTosfotYomTov" data-label="יג"></i> הַלֶּקֶט שֶׁלּוֹ, וְחַיָּב לְהַפְרִישׁ מַעְשַׂר עָנִי וְלָתֵת אוֹתוֹ לְעָנִי אַחֵר. וְדַוְקָא כָּל אֶחָד עַל חֶלְקוֹ נַעֲשֶׂה כְּבַעַל הַבַּיִת, וְלֹא עַל חֵלֶק חֲבֵרוֹ. הִלְכָּךְ מֻתָּרִין לִתֵּן זֶה לָזֶה מַעְשַׂר עָנִי:
<b>שֶׁקִּבְּלָהּ מִמֶּנּוּ לְמֶחֱצָה.</b> שֶׁזָּכָה בִּמְחֻבָּר. אֲבָל אִם אָמַר לֵיהּ [שְׁלִישׁ] מַה שֶּׁאַתָּה קוֹצֵר, אֵין לוֹ חֵלֶק אֶלָּא בַּתָּלוּשׁ, וְחִיּוּב לֶקֶט שִׁכְחָה וּפֵאָה הַכֹּל עַל בַּעַל הַשָּׂדֶה, וְאַף עַל פִּי שֶׁשִּׁכְחַת הָעֳמָרִים בַּתָּלוּשׁ בִּשְׁעַת עִמּוּר, מִכָּל מָקוֹם כָּאן פָּטוּר דְּלֹא קָרִינַן בֵּיהּ קְצִירְךָ הוֹאִיל וְלֹא זָכָה אֶלָּא בַּתָּלוּשׁ. וְגֵר שֶׁנִּתְגַּיֵּר לְאַחַר קְצִירָה דְּחַיָּב בְּשִׁכְחָה לְעֵיל<i data-commentator="IkkarTosfotYomTov" data-label="יד"></i> לְרַבִּי יְהוּדָה, הַיְנוּ מִשּׁוּם דְּקָרִינַן בֵּיהּ שָׂדְךָ. וּמִכָּל מָקוֹם מֵהַאי טַעֲמָא לֹא מְחַיְּבִינַן גֵּר בְּלֶקֶט, מֵאַחַר שֶׁעִקָּרוֹ בִּמְחֻבָּר<i data-commentator="IkkarTosfotYomTov" data-label="טו"></i>:
<h3>משנה ו</h3>
<b>הַמּוֹכֵר שָׂדֵהוּ.</b> שֶׁמָּכַר לוֹ שָׂדֶה וְקָמָתָהּ. אֲבָל מָכַר אֶת הַקָּמָה בִּלְבָד וְשִׁיֵּר הַשָּׂדֶה לְעַצְמוֹ, שְׁנֵיהֶם אֲסוּרִים בְּלֶקֶט שִׁכְחָה וּפֵאָה, שֶׁאֵצֶל זֶה אֲנִי קוֹרֵא שָׂדְךָ וְאֵצֶל זֶה אֲנִי קוֹרֵא קְצִירְךָ:
<b>הַמּוֹכֵר מֻתָּר.</b> בְּלֶקֶט שִׁכְחָה וּפֵאָה אִם הוּא עָנִי:
<b>עַל מְנָת שֶׁיְּלַקֵּט בְּנוֹ אַחֲרָיו.</b> שֶׁעַל יְדֵי כֵן הַפּוֹעֵל מְנַכֶּה לוֹ מִן הַשְּׂכִירוּת, וְנִמְצָא פּוֹרֵעַ חוֹבוֹ מִשֶּׁל עֲנִיִּים:
<b>אַל תַּסֵּג גְּבוּל עוֹלִים.</b> כְּלוֹמַר אַל תִּקְרֵי עוֹלָם אֶלָּא עוֹלִים<i data-commentator="IkkarTosfotYomTov" data-label="יז"></i>, אִית דִּמְפָרְשֵׁי אֵלּוּ עוֹלֵי מִצְרַיִם, שֶׁלֹּא תְשַׁנֶּה הָאַזְהָרוֹת שֶׁבַּתּוֹרָה שֶׁנִּתְּנָה לְיוֹצְאֵי מִצְרַיִם<i data-commentator="IkkarTosfotYomTov" data-label="יח"></i>, וְאִית דִּמְפָרְשֵׁי עוֹלִים אֵלּוּ בְּנֵי אָדָם שֶׁיָּרְדוּ מִנִּכְסֵיהֶם, וְקָרֵי לְהוּ עוֹלִים לְשׁוֹן כָּבוֹד, כְּדֶרֶךְ שֶׁקּוֹרִין לְעִוֵּר סַגִּי נָהוֹר<i data-commentator="IkkarTosfotYomTov" data-label="יט"></i>:
<h3>משנה ז</h3>
<b>וְלֹא שְׁכָחוֹ בַעַל הַבַּיִת.</b> כְּגוֹן דְּבַעַל הַבַּיִת בַּשָּׂדֶה, דְּקָאֵי גַּבֵּיהּ וְזָכֵי בֵיהּ. אֲבָל בַּעַל הַבַּיִת בָּעִיר הֲוֵי שִׁכְחָה אַף עַל גַּב דְּלֹא שְׁכָחוֹ בַּעַל הַבַּיִת:
<h3>משנה ח</h3>
<b>לְכֹבָעוֹת.</b> לַעֲשׂוֹת מֵהֶן כְּמִין כֹּבַע בָּרֹאשׁ, שֶׁכָּךְ הָיוּ רְגִילִין לַעֲשׂוֹת עֲטָרוֹת שֶׁל שִׁבֳּלִין וְלָשׂוּם בָּרֹאשׁ:
<b>לְכֻמְסָאוֹת.</b> אֵינָם גְּבוֹהִים וּבוֹלְטִים לְמַעְלָה כְּכֹבָעוֹת, אֶלָּא נִכְפָּפִים לְמַטָּה, שֶׁאֵינוֹ נִרְאֶה כָּל כָּךְ, כְּמָה דְתֵימָא (דברים לב) הֲלֹא הוּא כָּמֻס עִמָּדִי:
<b>וְלַחֲרָרָה.</b> קָצַר מְעַט וְעִמֵּר, כְּדֵי לְגַלְגֵּל עִסָּה לַעֲשׂוֹת חֲרָרָה קְטַנָּה עַל גַּבֵּי גֶחָלִים<i data-commentator="IkkarTosfotYomTov" data-label="כ"></i>. פֵּרוּשׁ אַחֵר, יֵשׁ שֶׁקּוֹצְרִים הַתְּבוּאָה וּמַגְדִּישִׁים אוֹתָהּ בְּמָקוֹם אֶחָד עַד שֶׁתִּתְאַסֵּף, וְאָז נוֹשְׂאִים אוֹתָהּ לְמָקוֹם שֶׁדָּשִׁים הַתְּבוּאָה, וּמְקוֹם הַדִּישָׁה נִקְרָא גֹּרֶן, וּמַה שֶּׁמַּגְדִּישִׁים עַל גַּבֵּי קַרְקַע נִקְרָא כֹּבָעוֹת, כִּדְמוּת כֹּבַע שֶׁמְּשִׂימִין בָּרֹאשׁ, וּמַה שֶּׁמַּגְדִּישִׁים בַּחֲפִירָה בָּאָרֶץ נִקְרָא כֻּמְסָאוֹת, לְשׁוֹן כָּמֻס עִמָּדִי, וּמַה שֶּׁמַּגְדִּישִׁים בַּעֲגֻלָּה כִּדְמוּת אֶבֶן הָרֵחַיִם נִקְרָא חֲרָרָה, עַל שֵׁם שֶׁהַחֲרָרָה עֲגֻלָּה:
<b>וְלָעֳמָרִים.</b> עָשָׂה עֳמָרִים קְטַנִּים, וְסוֹפוֹ לַעֲשׂוֹת מִשְּׁנַיִם וּשְׁלֹשָׁה עֹמֶר אֶחָד:
<b>אֵין לוֹ שִׁכְחָה.</b> כְּלוֹמַר מַה שֶּׁשָּׁכַח בַּשָּׂדֶה בְּשָׁעָה שֶׁמּוֹלִיךְ לְאֶחָד מִן הַמְּקוֹמוֹת הַלָּלוּ אֵינוֹ שִׁכְחָה, דִּכְתִיב (שם כט) כִּי תִקְצֹר קְצִירְךָ בְּשָׂדֶךָ וְשָׁכַחְתָּ עֹמֶר בַּשָּׂדֶה, מַה קָּצִיר שֶׁאֵין אַחֲרָיו קָצִיר, אַף עִמּוּר שֶׁאֵין אַחֲרָיו עִמּוּר, יָצָא אֵלּוּ שֶׁיֵּשׁ אַחֲרֵיהֶן עִמּוּר:
<b>מִמֶּנּוּ וְלַגֹּרֶן יֶשׁ לוֹ שִׁכְחָה.</b> הַמּוֹלִיךְ מֵאַחַת מֵהַמְּקוֹמוֹת הַלָּלוּ לַגֹּרֶן וְשָׁכַח עֹמֶר בְּאַחַת מִן הַמְּקוֹמוֹת הַלָּלוּ, הֲוֵי שִׁכְחָה:
<b>הַמְעַמֵּר לַגָּדִישׁ.</b> וְרוֹצֶה שֶׁיִּשָּׁאֲרוּ בְּאוֹתוֹ מָקוֹם וְשָׁם יָדוּשׁ אוֹתָם, יֶשׁ לוֹ שִׁכְחָה:
<b>מִמֶּנּוּ וְלַגֹּרֶן.</b> וְאִם נִמְלָךְ עֲלֵיהֶם אַחַר כָּךְ וּמוֹלִיכָם לְמָקוֹם אַחֵר לָדוּשׁ אוֹתָם, אֵין לוֹ שִׁכְחָה:
<h2>פרק ו</h2>
<h3>משנה א</h3>
<b>בֵּית שַׁמַּאי אוֹמְרִים הֶבְקֵר לָעֲנִיִּים.</b> מִי שֶׁהִפְקִיר לַעֲנִיִּים וְלֹא לַעֲשִׁירִים דִּין הֶפְקֵר יֵשׁ לוֹ, וּפָטוּר מִן הַמַּעֲשֵׂר, דִּכְתִיב בְּלֶקֶט וּפֵאָה (ויקרא יט) לֶעָנִי וְלַגֵּר תַּעֲזֹב אוֹתָם, מַה תַּלְמוּד לוֹמַר תַּעֲזֹב אוֹתָם, לִמֵּד עַל עֲזִיבָה אַחֶרֶת דְּהַיְנוּ הֶפְקֵר, שֶׁהִיא כָּזוֹ, מַה זּוֹ לַעֲנִיִּים וְלֹא לַעֲשִׁירִים, אַף מַה שֶּׁנֶּאֱמַר בְּמָקוֹם אַחֵר לַעֲנִיִּים וְלֹא לַעֲשִׁירִים<i data-commentator="IkkarTosfotYomTov" data-label="ב"></i>:
<b>אַף לָעֲשִׁירִים כַּשְּׁמִטָּה.</b> דִּכְתִיב (שמות כה) וְהַשְּׁבִיעִית תִּשְׁמְטֶנָּה וּנְטַשְׁתָּהּ, מַה תַּלְמוּד לוֹמַר וּנְטַשְׁתָּהּ, לִמֵּד עַל נְטִישָׁה אַחֶרֶת, דְּהַיְנוּ הֶפְקֵר, שֶׁהִיא כַּשְּׁבִיעִית, מַה שְּׁבִיעִית לָעֲנִיִּים וְלָעֲשִׁירִים, אַף הֶפְקֵר לָעֲנִיִּים וְלָעֲשִׁירִים<i data-commentator="IkkarTosfotYomTov" data-label="ג"></i>:
<h3>משנה ב</h3>
<b>לַגָּפָה.</b> גֶּדֶר אֲבָנִים סְדוּרוֹת זוֹ עַל זוֹ בְּלֹא טִיט:
<b>וְלַכֵּלִים.</b> כְּלֵי הַמַּחֲרֵשָׁה:
<b>בֵּית שַׁמַּאי אוֹמְרִים אֵינוֹ שִׁכְחָה.</b> פְּלוּגְתַּיְהוּ דְבֵית שַׁמַּאי וּבֵית הִלֵּל בְּעֹמֶר שֶׁהֶחֱזִיק בּוֹ לְהוֹלִיכוֹ לָעִיר וּנְתָנוֹ בְּצַד הַגָּפָה אוֹ בְצַד הַגָּדִישׁ וּשְׁכָחוֹ שָׁם, שֶׁבֵּית שַׁמַּאי אוֹמְרִים אֵינוֹ שִׁכְחָה שֶׁהֲרֵי זָכָה בוֹ:
<b>וּבֵית הִלֵּל אוֹמְרִים שִׁכְחָה.</b> וְהָא דִתְנַן לְקַמָּן בְּמַתְנִיתִין הָעֹמֶר שֶׁהֶחֱזִיק בּוֹ לְהוֹלִיכוֹ לָעִיר וּשְׁכָחוֹ מוֹדִים בֵּית הִלֵּל לְבֵית שַׁמַּאי שֶׁאֵינוֹ שִׁכְחָה, זֶהוּ כְּשֶׁלֹּא הִנִּיחוֹ אֵצֶל הַגָּפָה אוֹ אֵצֶל הַגָּדִישׁ<i data-commentator="IkkarTosfotYomTov" data-label="ה"></i>. פֵּרוּשׁ אַחֵר, בֵּית שַׁמַּאי אוֹמְרִים אֵינוֹ שִׁכְחָה, אֲפִלּוּ בְּעֹמֶר שֶׁלֹּא הֶחֱזִיק בּוֹ כְּלָל לֹא הֲוֵי שִׁכְחָה, דְּהוֹאִיל וְהִנִּיחוֹ אֵצֶל דָּבָר הַמְּסֻיָּם עָתִיד לְזָכְרוֹ, וּבֵית הִלֵּל אוֹמְרִים שִׁכְחָה כָּל זְמַן שֶׁלֹּא הֶחֱזִיק בּוֹ. וּמוֹדִים בֵּית הִלֵּל שֶׁאִם הֶחֱזִיק בּוֹ וְאַחַר כָּךְ שְׁכָחוֹ שֶׁאֵינוֹ שִׁכְחָה, כִּדְאָמְרִינַן בְּסָמוּךְ:
<h3>משנה ג</h3>
<b>רָאשֵׁי שׁוּרוֹת הָעֹמֶר שֶׁכְּנֶגְדּוֹ מוֹכִיחַ.</b> לְקַמָּן בְּסָמוּךְ מְפָרֵשׁ לַהּ:
<h3>משנה ד</h3>
<b>שְׁנַיִם שֶׁהִתְחִילוּ מֵאֶמְצַע שׁוּרָה.</b> שֶׁל עֳמָרִים, זֶה הָפַךְ פָּנָיו לְצָפוֹן וְזֶה הָפַךְ פָּנָיו לְדָרוֹם:
<b>וְשָׁכְחוּ לִפְנֵיהֶם.</b> לְאַחַר שֶׁהִתְחִילוּ לְעַמֵּר דִּלְּגוּ עֹמֶר וּשְׁכָחוּהוּ, הֲוֵי שִׁכְחָה, דְּקָרִינַן בֵּיהּ לֹא תָשׁוּב לְקַחְתּוֹ (דברים כד):
<b>וּלְאַחֲרֵיהֶם אֵינוֹ שִׁכְחָה.</b> אִם כְּשֶׁהָפְכוּ פְּנֵיהֶם זֶה לְצָפוֹן וְזֶה לְדָרוֹם וְהִתְחִילוּ לְעַמֵּר נִשְׁאַר עֹמֶר אֶחָד בֵּינֵיהֶם וּשְׁכָחוּהוּ, אֵינוֹ שִׁכְחָה. לְפִי שֶׁשְּׁנֵיהֶם סָמְכוּ זֶה עַל זֶה וּמִתּוֹךְ כָּךְ נִשְׁכַּח<i data-commentator="IkkarTosfotYomTov" data-label="ז"></i>:
<b>יָחִיד שֶׁהִתְחִיל מֵרֹאשׁ הַשּׁוּרָה.</b> הַשְׁתָּא מְפָרֵשׁ לְהָא דִתְנַן לְעֵיל רָאשֵׁי שׁוּרוֹת הָעֹמֶר שֶׁכְּנֶגְדּוֹ מוֹכִיחַ. כְּגוֹן שֶׁיֵּשׁ כָּאן עֶשֶׂר שׁוּרוֹת שֶׁל עֶשֶׂר עֶשֶׂר עֳמָרִין מְסֻדָּרִין בְּשׁוּרוֹת מִצָּפוֹן לְדָרוֹם וְהִתְחִיל לְעַמֵּר בְּרֹאשׁ שׁוּרָה אַחַת וְשָׁכַח עֹמֶר אֶחָד לְאַחֲרָיו, הֲוֵי שִׁכְחָה, כֵּיוָן שֶׁעָבַר מִמֶּנּוּ וְעִמֵּר עֹמֶר הַסָּמוּךְ לוֹ קָרִינַן בֵּיהּ לֹא תָשׁוּב לְקַחְתּוֹ, אֲבָל אִם שָׁכַח עֹמֶר אֶחָד אוֹ שְׁנַיִם בְּסוֹף הַשּׁוּרָה, דְּהַיְנוּ לְפָנָיו, וְהִנִּיחָם וְחָזַר וְהִתְחִיל לְעַמֵּר מִתְּחִלַּת שׁוּרָה שְׁנִיָּה, לֹא הֲוֵי שִׁכְחָה, דְּלֹא קָרִינַן בֵּיהּ לֹא תָשׁוּב, שֶׁאֲנִי אוֹמֵר דַּעְתּוֹ לַעֲשׂוֹת שׁוּרָה אַחֶרֶת מֵאוֹתָם שֶׁהִנִּיחַ מִמִּזְרָח לְמַעֲרָב. וְהַיְנוּ דִתְנַן הָעֹמֶר שֶׁכְּנֶגְדּוֹ מוֹכִיחַ, שֶׁהָעֳמָרִים [שֶׁל] שׁוּרוֹת אֲחֵרוֹת מוֹכִיחִים עַל אֵלּוּ שֶׁהִנִּיחַ שֶׁלֹּא שְׁכָחָן, שֶׁרְאוּיִן לְהִתְחַשֵּׁב עִמָּהֶן בְּשׁוּרָה אַחֶרֶת<i data-commentator="IkkarTosfotYomTov" data-label="ח"></i>:
<h3>משנה ה</h3>
<b>הוּצְנֵי פִשְׁתָּן.</b> כְּמוֹ שֶׁנֶּעֱקָר הַפִּשְׁתָּן מִן הַשָּׂדֶה נִקְרָא הוּצְנֵי, שֶׁעוֹמֵד כְּמוֹ הוּצִין<i data-commentator="IkkarTosfotYomTov" data-label="יא"></i>:
<b>שְׁנֵי גַרְגְּרִים.</b> עֲנָבִים:
<b>אֵלּוּ כְּדִבְרֵי בֵית הִלֵּל.</b> וְטַעֲמַיְהוּ מִשּׁוּם דִּכְתִיב (ויקרא יט) לֶעָנִי וְלַגֵּר תַּעֲזֹב אוֹתָם, חַד לֶעָנִי וְחַד לַגֵּר, הֲרֵי שְׁנַיִם. וּבֵית שַׁמַּאי אָמְרֵי שְׁלֹשָׁה לָעֲנִיִּים וְאַרְבָּעָה לְבַעַל הַבַּיִת, דִּכְתִיב (דברים כד) לַגֵּר לַיָּתוֹם וְלָאַלְמָנָה יִהְיֶה, הֲרֵי שְׁלֹשָׁה לָעֲנִיִּים<i data-commentator="IkkarTosfotYomTov" data-label="יב"></i>:
<h3>משנה ו</h3>
<b>הָעֹמֶר שֶׁיֵּשׁ בּוֹ סָאתַיִם אֵינוֹ שִׁכְחָה.</b> דִּכְתִיב (שם) לֹא תָשׁוּב לְקַחְתּוֹ, עֹמֶר שֶׁאַתָּה יָכוֹל לְהַגְבִּיהוֹ כֻּלּוֹ כְּאַחַת וְלָשֵׂאת אוֹתוֹ עַל כְּתֵפוֹ, יָצָא זֶה שֶׁל סָאתַיִם שֶׁאִי אַתָּה יָכוֹל לְהַגְבִּיהַּ כֻּלּוֹ כְּאַחַת:
<b>אָמְרוּ לוֹ יָפֶה כֹּחוֹ.</b> כִּדְאָמְרִינַן שְׁתַּיִם שִׁכְחָה שָׁלֹשׁ אֵינָן שִׁכְחָה:
<b>לֹא אִם אָמַרְתָּ בְּעֹמֶר אֶחָד שֶׁהוּא כְגָדִישׁ.</b> דִּין הוּא שֶׁעֹמֶר אֶחָד שֶׁיֵּשׁ בּוֹ סָאתַיִם לֹא יִהְיֶה שִׁכְחָה, מִפְּנֵי שֶׁהוּא כְגָדִישׁ וְאֵין שַׁיָּךְ שִׁכְחָה בְּגָדִישׁ:
<b>תֹּאמַר בִּשְׁנֵי עֳמָרִים.</b> שֶׁהֵם כְּמוֹ שְׁאָר עֳמָרִים קְטַנִּים:
<b>כִּכְרִיכוֹת.</b> כַּאֲגוּדוֹת קְטַנּוֹת:
<h3>משנה ז</h3>
<b>קָמָה שֶׁיֶּשׁ בָּהּ סָאתַיִם וּשְׁכָחָהּ אֵינוֹ שִׁכְחָה.</b> דְּיָלְפִינַן שִׁכְחַת קָמָה מִשִּׁכְחַת עֹמֶר, מַה עֹמֶר שֶׁיֵּשׁ בּוֹ סָאתַיִם אֵינוֹ שִׁכְחָה, אַף קָמָה שֶׁיֵּשׁ בָּהּ סָאתַיִם אֵינָהּ שִׁכְחָה, וְשִׁכְחַת קָמָה יָלְפִינַן לַהּ מִקְּרָא דִּכְתִיב (שם) וְשָׁכַחְתָּ עֹמֶר בַּשָּׂדֶה, לְרַבּוֹת שִׁכְחַת קָמָה:
<b>טוֹפֵחַ.</b> מִין קִטְנִית דַּק מְאֹד, וְקוֹרִין לוֹ בַּעֲרָבִי גילבא"ן. וּבְקָמָה שֶׁל שְׂעוֹרִים אַיְרֵי שֶׁנִּשְׁתַּדְּפוּ וְנַעֲשׂוּ דַקּוֹת כְּטוֹפֵחַ, וַאֲפִלּוּ הָכִי רוֹאִים אוֹתָם כְּאִלּוּ הֵן גַּסִּים כִּשְׁאָר שְׂעוֹרִים, וְאִם כְּשֶׁנַּחֲשֹׁב אוֹתָן גַּסִּים כִּשְׁאָר שְׂעוֹרִים יִהְיֶה בָהֶן סָאתַיִם, אַף עַל פִּי שֶׁעַכְשָׁיו שֶׁהֵם שְׁדוּפוֹת אֵין בָּהֶם סָאתַיִם, לֹא הֲוֵי שִׁכְחָה. וְאֵין לְפָרֵשׁ דְּשֶׁל טוֹפֵחַ מַמָּשׁ יֵחָשְׁבוּ כְּאִלּוּ הֵם כִּשְׂעוֹרִים הַגַּסִּים, אֶלָּא בִּשְׂעוֹרִים שֶׁנִּשְׁתַּדְּפוּ וְנַעֲשׂוּ כְּטוֹפֵחַ, דְּהָכִי אָמְרִינַן בַּיְרוּשַׁלְמִי רוֹאִים אֶת הַשְּׁדוּפוֹת כְּאִלּוּ הֵן מְלֵאוֹת:
<b>עֲנָוָה שֶׁל שְׂעוֹרִים.</b> עֲנָוָה בְּוָי"ו כְּמוֹ עֲנָבָה בְּבֵי"ת, כְּלוֹמַר גַּרְגֵּר שְׂעוֹרִים:
<h3>משנה ח</h3>
<b>הַקָּמָה מַצֶּלֶת אֶת הָעֹמֶר.</b> קָמָה שֶׁלֹּא שְׁכָחָהּ שֶׁהָיְתָה בְּצַד עֹמֶר שֶׁשְּׁכָחוֹ, מַצֶּלֶת עַל הָעֹמֶר, דְּלֹא הֲוֵי שִׁכְחָה דִּכְתִיב (שם) כִּי תִקְצֹר וְשָׁכַחְתָּ עֹמֶר, עֹמֶר שֶׁסְּבִיבוֹתָיו קָצִיר הֲוֵי שִׁכְחָה, וְלֹא עֹמֶר שֶׁסְּבִיבוֹתָיו קָמָה:
<b>וְאֶת הַקָּמָה.</b> אִם שָׁכַח קָמָה וְהָיוּ רָאשֵׁי שִׁבֳּלִים שֶׁלָּהּ מְחֻבָּרִים לְקָמָה אַחֶרֶת שֶׁלֹּא שְׁכָחָהּ, זֹאת הַקָּמָה שֶׁלֹּא שְׁכָחָהּ מַצֶּלֶת עַל הַקָּמָה הַשְּׁכוּחָה הַמְחֻבֶּרֶת אֵלֶיהָ, וְלֹא הַוְיָא שִׁכְחָה:
<b>הָעֹמֶר אֵינוֹ מַצִּיל.</b> אִם הָיָה עֹמֶר שָׁכוּחַ אוֹ קָמָה שְׁכוּחָה בְּצַד עֹמֶר שֶׁאֵינוֹ שָׁכוּחַ, אֵין הָעֹמֶר שֶׁאֵינוֹ שָׁכוּחַ מַצִּיל לֹא עַל הָעֹמֶר וְלֹא עַל הַקָּמָה הַשְּׁכוּחִים:
<h3>משנה ט</h3>
<b>עֲקוּרָה.</b> תְּלוּשָׁה, וְשֶׁאֵינָהּ עֲקוּרָה מְחֻבֶּרֶת לַקַּרְקַע, אֵינָן מִצְטָרְפִין לְסָאתַיִם וְנֵימָא דְּלֹא הֲווֹ שִׁכְחָה, אֶלָּא אִם שְׁכָחָן הֲווֹ שִׁכְחָה. וְדַוְקָא בְּשָׁכַח שְׁנֵיהֶם, דְּאִם שָׁכַח עֲקוּרָה וְלֹא שָׁכַח שֶׁאֵינָהּ עֲקוּרָה הָיְתָה שֶׁאֵינָהּ עֲקוּרָה מַצֶּלֶת עַל הָעֲקוּרָה שֶׁאֶצְלָהּ:
<b>וְכֵן בָּאִילָן.</b> סְאָה פֵּרוֹת תְּלוּשִׁין אֵצֶל סְאָה מְחֻבָּרִין אֵין מִצְטָרְפִין, וַהֲווֹ שִׁכְחָה:
<b>וְהַשּׁוּם וְהַבְּצָלִים.</b> סְאָה קָמָה שֶׁל שׁוּם וּסְאָה קָמָה שֶׁל בְּצָלִים אֵין מִצְטָרְפִין לְסָאתַיִם קָמָה. אִי נַמִּי סְאָה שׁוּם עָקוּר וּסְאָה שׁוּם שֶׁאֵינוֹ עָקוּר, וְכֵן סְאָה בְּצָלִים עֲקוּרִים וּסְאָה בְּצָלִים שֶׁאֵינָן עֲקוּרִין, אֵין מִצְטָרְפִין<i data-commentator="IkkarTosfotYomTov" data-label="טז"></i>:
<b>אִם בָּאת.</b> כְּגוֹן שֶׁיֵּשׁ לֶקֶט בֵּין סְאָה לִסְאָה, וְכֵן בְּכֶרֶם יֵשׁ פֶּרֶט בֵּין סְאָה לִסְאָה. אֲבָל בְּפֵרוֹת הָאִילָן לֹא מַשְׁכַּחַת רְשׁוּת עָנִי בָּאֶמְצַע, דְּאֵין לֶקֶט וּפֶרֶט בָּאִילָן<i data-commentator="IkkarTosfotYomTov" data-label="יז"></i>. וְאֵין הֲלָכָה כְּרַבִּי יוֹסֵי:
<h3>משנה י</h3>
<b>שֶׁנִּתְּנָה לְשַׁחַת.</b> לִקְצֹר בְּעוֹדָהּ לַחָה לְהַאֲכִיל לִבְהֵמָה:
<b>לַאֲלֻמָּה.</b> לִקְצֹר כְּדֵי לֶאֱסֹר בָּהּ עֳמָרִים אֲחֵרִים, כְּמוֹ מְאַלְּמִים אֲלֻמִּים (בראשית לז):
<b>אֲגֻדֵּי הַשּׁוּם.</b> שׁוּמִין שֶׁלְּקָטָן כְּדֵי לֶאֱגֹד בָּהֶן שׁוּמִים אֲחֵרִים:
<b>וַאֲגֻדּוֹת הַשּׁוּם וְהַבְּצָלִים.</b> אִם שְׁכָחָן אֵינָן שִׁכְחָה, דְּדֶרֶךְ שׁוּמִין וּבְצָלִים שֶׁעוֹשִׂים מֵהֶן אֲגֻדּוֹת קְטַנּוֹת וְחוֹזְרִים וְאוֹגְדִים בְּחָמֵשׁ אוֹ שֵׁשׁ מֵאֵלּוּ הַקְּטַנּוֹת לַאֲגֻדָּה אַחַת, וְעַל אוֹתָן הַקְּטַנּוֹת קָאָמַר דְּלֹא הֲווֹ שִׁכְחָה. מִשּׁוּם דַּהֲוֵי כִּמְעַמֵּר לְמָקוֹם שֶׁאֵינוֹ גְּמַר מְלָאכָה, דְּאָמְרִינַן לְעֵיל בְּסוֹף פֶּרֶק גָּדִישׁ (פ"ה מ"ח) דְּלֹא הֲוֵי שִׁכְחָה:
<b>הַלּוּף.</b> רַמְבַּ"ם אָמַר שֶׁהוּא מִין מִמִּינֵי הַבְּצָלִים:
<b>רַבִּי יְהוּדָה אוֹמֵר אֵין לָהֶם שִׁכְחָה.</b> לְכָל הַטְּמוּנִים, דִּכְתִיב שָׂדְךָ, מַה שָּׂדֶה בְּגָלוּי אַף כָּל בְּגָלוּי, פְּרַט לְטָמוּן:
<b>וַחֲכָמִים אוֹמְרִים יֶשׁ לָהֶם שִׁכְחָה.</b> כְּתִיב שָׂדְךָ דְּמַשְׁמַע גָּלוּי וּכְתִיב קְצִירְךָ דְּמַשְׁמַע נַמִּי גָּלוּי, הֲוֵי מִעוּט אַחַר מִעוּט וְאֵין מִעוּט אַחַר מִעוּט אֶלָּא לְרַבּוֹת, וּמַרְבִּינַן אֶת הַטָּמוּן. וּפֵרוּשׁ טָמוּן דָּבָר שֶׁהַנֶּאֱכָל מִמֶּנּוּ הוּא טָמוּן תַּחַת הַקַּרְקַע, כְּמוֹ הַצְּנוֹן וְהַבָּצָל וְהַשּׁוּם וְהַלֶּפֶת וְכַיּוֹצֵא בָהֶן<i data-commentator="IkkarTosfotYomTov" data-label="יח"></i>. וְאֵין הֲלָכָה כְּרַבִּי יְהוּדָה:
<h3>משנה יא</h3>
<b>הַקּוֹצֵר בַּלַּיְלָה וְהַמְּעַמֵּר.</b> בַּלַּיְלָה:
<b>וְהַסּוּמָא.</b> בֵּין בַּיּוֹם בֵּין בַּלַּיְלָה:
<b>אִם הָיָה מִתְכַּוֵּן לִטֹּל הַגַּס הַגַּס.</b> כֵּיוָן דְּמִתְכַּוֵּן לִטֹּל הַגַּסִּין אֲפִלּוּ דַּקִּין אֵין לָהֶם שִׁכְחָה<i data-commentator="IkkarTosfotYomTov" data-label="יט"></i>:
<b>עַל מְנָת מַה שֶּׁאֲנִי שׁוֹכֵח אֲנִי נוֹטֵל יֶשׁ לוֹ שִׁכְחָה.</b> דְּמַתְנֶה עַל מַה שֶּׁכָּתוּב בַּתּוֹרָה וּתְנָאוֹ בָּטֵל:
<h2>פרק ז</h2>
<h3>משנה א</h3>
<b>כָּל זַיִת.</b> כְּזֵית הַנְּטוֹפָה בִּשְׁעָתוֹ. עַל שֵׁם שֶׁהוּא נוֹטֵף שֶׁמֶן קָרְאוּ לוֹ נְטוֹפָה, אַף עַל פִּי שֶׁאֵינוֹ נוֹטֵף בְּכָל שָׁנָה, הוֹאִיל וְהֶעֱלוּ לוֹ שֵׁם זֶה עַל שֶׁהוּא נוֹטֵף בִּשְׁעָתוֹ, אִם שְׁכָחוֹ אֵינוֹ שִׁכְחָה, דִּכְתִיב (דברים כד) וְשָׁכַחְתָּ עֹמֶר בַּשָּׂדֶה, עֹמֶר שֶׁאַתָּה שׁוֹכְחוֹ לְעוֹלָם, יָצָא זֶה שֶׁאַתָּה זוֹכְרוֹ לְאַחַר זְמָן:
<b>שׁוֹפְכָנִי.</b> שֶׁזֵּיתָיו שׁוֹפְכִים שֶׁמֶן הַרְבֵּה:
<b>בֵּישָׁנִי.</b> שֶׁהוּא מְבַיֵּשׁ כָּל שְׁאָר אִילָנוֹת מֵרֹב הַשֶּׁמֶן שֶׁיּוֹצֵא מִמֶּנּוּ יוֹתֵר מֵחֲבֵרָיו<i data-commentator="IkkarTosfotYomTov" data-label="א"></i>:
<b>שֶׁהוּא עוֹשֶׂה הַרְבֵּה.</b> זֵיתִים מְרֻבִּים:
<b>שְׁנַיִם שִׁכְחָה.</b> סְתָם מַתְנִיתִין כְּבֵית הִלֵּל דְּאָמְרֵי לְעֵיל שְׁנַיִם לָעֲנִיִּים:
<b>רַבִּי יוֹסֵי אוֹמֵר אֵין שִׁכְחָה לְזֵיתִים.</b> לֹא אָמַר רַבִּי יוֹסֵי אֶלָּא בִּזְמַן שֶׁבָּא אַדְרִיָּנוּס קֵיסָר וְהֶחֱרִיב אֶת כָּל הָאָרֶץ וְלֹא הָיוּ זֵיתִים מְצוּיִין, אֲבָל בִּזְמַן שֶׁזֵּיתִים מְצוּיִין מוֹדֶה רַבִּי יוֹסֵי דְּיֵשׁ שִׁכְחָה לְזֵיתִים. וְכֵן מִי שֶׁהָיוּ כָּל זֵיתָיו נְטוֹפָה אוֹ שׁוֹפְכָנִי אוֹ בֵישָׁנִי יֵשׁ לָהֶם שִׁכְחָה:
<h3>משנה ב</h3>
<b>שָׁלֹשׁ שׁוּרוֹת שֶׁל שְׁנֵי מַלְבְּנִים.</b> שָׁלֹשׁ שׁוּרוֹת שֶׁל אִילָנֵי זֵיתִים וּבֵין שׁוּרָה רִאשׁוֹנָה לִשְׁנִיָּה עֲרוּגָה מְרֻבַּעַת כִּדְמוּת מַלְבְּנוֹת הַתְּבוּאָה שֶׁבֵּין הַזֵּיתִים דִּתְנַן לְעֵיל בְּרֵישׁ פֶּרֶק ג', וְכֵן בֵּין שׁוּרָה שְׁנִיָּה לִשְׁלִישִׁית, וְשָׁכַח אִילָן אֶמְצָעִי שֶׁבַּשּׁוּרָה הָאֶמְצָעִית, אֵינָהּ שִׁכְחָה, שֶׁהָאִילָנוֹת שֶׁסְּבִיבָיו הִסְתִּירוּהוּ, וְדָמִי לְחִפּוּהוּ בְקַשׁ אוֹ עָמְדוּ עֲנִיִּים כְּנֶגְדּוֹ דִּתְנַן לְעֵיל דְּאֵינוֹ שִׁכְחָה<i data-commentator="IkkarTosfotYomTov" data-label="ד"></i>:
<b>בַּמֶּה דְבָרִים אֲמוּרִים.</b> אַמַּתְנִיתִין דִּלְעֵיל קָמְהַדֵּר דִּתְנַן בְּזֵית הַנְּטוֹפָה בִּשְׁעָתוֹ וּשְׁכָחוֹ אֵינוֹ שִׁכְחָה<i data-commentator="IkkarTosfotYomTov" data-label="ה"></i>. בַּמֶּה דְבָרִים אֲמוּרִים, בִּזְמַן שֶׁלֹּא הִתְחִיל בּוֹ, אֲבָל הִתְחִיל בּוֹ וּשְׁכָחוֹ הֲרֵי זוֹ שִׁכְחָה עַד שֶׁיִּהְיֶה בּוֹ סָאתַיִם:
<b>כָּל זְמַן שֶׁיֶּשׁ לוֹ תַחְתָּיו יֶשׁ לוֹ בְרֹאשׁוֹ.</b> אִם נִזְכַּר בַּעַל הַזֵּיתִים מִן הַזֵּיתִים שֶׁשָּׁכַח בָּאִילָן בְּעוֹד שֶׁיֵּשׁ לוֹ זֵיתִים תַּחְתָּיו יָכוֹל לַחֲזֹר וּלְלַקְּטָן, וְלֹא חֲשִׁיבָא שִׁכְחָה מַה שֶּׁשָּׁכַח בְּרֹאשׁ הָאִילָן אֶלָּא לְאַחַר שֶׁלֹּא נִשְׁאֲרוּ לוֹ זֵיתִים תַּחַת הָאִילָן:
<b>רַבִּי מֵאִיר אוֹמֵר מִשֶּׁתֵּלֵךְ הַמַּחֲבֵא.</b> כְּלוֹמַר מִשֶּׁבָּדַק הַמְּלַקֵּט בְּכָל מַחֲבוֹאֵי הַזֵּיתִים, אָז הֲוֵי הַנִּשְׁאָר לָעֲנִיִּים כְּשֶׁאֵין לְבַעַל הָאִילָן זֵיתִים תַּחְתָּיו, אֲבָל כָּל זְמַן שֶׁלֹּא בָּדַק הַמְּלַקֵּט בְּכָל מַחֲבוֹאֵי הַזֵּיתִים אַף עַל פִּי שֶׁאֵין זֵיתִים תַּחְתָּיו יָכוֹל לַחֲזֹר וּלְלַקֵּט. וְאֵין הֲלָכָה כְרַבִּי מֵאִיר:
<h3>משנה ג</h3>
<b>אֵיזֶהוּ פֶרֶט.</b> הָאָמוּר בַּתּוֹרָה (ויקרא יט) וּפֶרֶט כַּרְמְךָ לֹא תְלַקֵּט:
<b>עָקַץ.</b> חָתַךְ<i data-commentator="IkkarTosfotYomTov" data-label="ז"></i>:
<b>הֻסְבַּךְ בֶּעָלִים.</b> נִקְשַׁר וְנֶאֱחַז בֶּעָלִים וְעַל יְדֵי כָךְ נָפַל וְנִפְרַט:
<b>הֲרֵי הוּא שֶׁל בַּעַל הַבָּיִת.</b> שֶׁלֹּא נִפְרַט דֶּרֶךְ בְּצִירָה:
<b>הַמַּנִּיחַ כַּלְכָּלָה בְּשָׁעָה שֶׁהוּא בוֹצֵר.</b> נוֹתֵן סַל תַּחַת הָעֲנָבִים שֶׁיִּפֹּל הַפֶּרֶט לְתוֹכוֹ:
<b>הֲרֵי זֶה גּוֹזֵל אֶת הָעֲנִיִּים.</b> דְּפֶרֶט בִּנְשִׁירָתוֹ זָכוּ בוֹ עֲנִיִּים קֹדֶם שֶׁיַּגִּיעַ לָאָרֶץ:
<b>אַל תַּסֵּג גְּבוּל עוֹלִים.</b> מְפֹרָשׁ לְעֵיל בְּפֶרֶק ה'‏ (משנה ו'):
<h3>משנה ד</h3>
<b>אֵיזוֹ הִיא עוֹלֶלֶת.</b> הָאֲמוּרָה בַּתּוֹרָה (שם) וְכַרְמְךָ לֹא תְעוֹלֵל:
<b>כָּתֵף.</b> הַשַּׁרְבִיט הָאֶמְצָעִי שֶׁל הָאֶשְׁכּוֹל מְחֻבָּרִים בּוֹ אֶשְׁכּוֹלוֹת קְטַנּוֹת הַרְבֵּה, וּכְשֶׁהֵן שׁוֹכְבִים זֶה עַל זֶה כְּמַשְּׂאוֹי שֶׁעַל כְּתֵפוֹ שֶׁל אָדָם הוּא נִקְרָא כָּתֵף, וּכְשֶׁהֵן מְפֻזָּרִים בַּשַּׁרְבִיט אֶחָד לְכָאן וְאֶחָד לְכָאן אֵין כָּאן כָּתֵף:
<b>נָטֵף.</b> הֵן גַּרְגְּרִים שֶׁל עֲנָבִים הַמְחֻבָּרִים בְּסוֹף הַשַּׁרְבִיט שֶׁרְגִילִים לִהְיוֹת תְּלוּיִם שָׁם עֲנָבִים הַרְבֵּה, וְעַל שֵׁם שֶׁעֲנָבָיו נוֹטְפוֹת לְמַטָּה נִקְרָא נָטֵף, וּבִלְשׁוֹן מִקְרָא קוֹרֵא לְאֶשְׁכּוֹל שֶׁאֵין לוֹ לֹא כָתֵף וְלֹא נָטֵף עוֹלֵל, לְפִי שֶׁהוּא לִפְנֵי שְׁאָר הָאֶשְׁכּוֹלוֹת כְּעוֹלָל לִפְנֵי הָאִישׁ:
<b>אִם סָפֵק.</b> שֶׁנִּרְאִים הָאֶשְׁכּוֹלוֹת הַקְּטַנּוֹת הַתְּלוּיוֹת בַּשַּׁרְבִיט כְּאִלּוּ שׁוֹכְבוֹת זוֹ עַל זוֹ וְאֵין שׁוֹכְבוֹת יָפֶה, דְּהַשְׁתָּא הֲוֵי סָפֵק אִם יֵשׁ לָהּ כָּתֵף אִם לָאו:
<b>שֶׁבָּאַרְכֻּבָּה.</b> יִחוּר שֶׁל זְמוֹרָה שֶׁתְּלוּיִין בָּהּ אֶשְׁכּוֹלוֹת הַרְבֵּה<i data-commentator="IkkarTosfotYomTov" data-label="ח"></i> וְהַבּוֹצֵר קוֹצְצָהּ, וְהִיא נִקְרֵאת אַרְכֻּבָּה<i data-commentator="IkkarTosfotYomTov" data-label="ט"></i>, וּפְעָמִים שֶׁיֵּשׁ בָּהּ עוֹלְלוֹת עִם הָאֶשְׁכּוֹלוֹת:
<b>נִקְרֶצֶת.</b> נִקְצֶצֶת וְנֶחְתֶּכֶת, וְדֻגְמָתוֹ שָׁנִינוּ בְּיוֹמָא (לא:) קְרָצוֹ וּמֵרֵק אַחֵר שְׁחִיטָה עַל יָדוֹ. וּבַמִּקְרָא (ירמיה מו) קֶרֶץ מִצָּפוֹן בָּא:
<b>גַּרְגֵּר יְחִידִי.</b> כְּגוֹן אֶשְׁכּוֹל שֶׁאֵין לוֹ אֶשְׁכּוֹלוֹת קְטַנּוֹת שׁוֹכְבוֹת זוֹ עַל זוֹ אֶלָּא הַגַּרְגְּרִים מְחֻבָּרִים בַּשַּׁרְבִיט עַצְמוֹ:
<b>רַבִּי יְהוּדָה אוֹמֵר אֶשְׁכּוֹל.</b> דִּכְתִיב (ישעיה יז) וְנִשְׁאַר בּוֹ עוֹלְלֹת כְּנֹקֵף זַיִת שְׁנַיִם שְׁלֹשָׁה גַּרְגְּרִים. שְׁנַיִם שְׁלֹשָׁה גַּרְגְּרִים עוֹלְלוֹת, יוֹתֵר מִכָּאן אֶשְׁכּוֹל<i data-commentator="IkkarTosfotYomTov" data-label="יא"></i>:
<b>וַחֲכָמִים אוֹמְרִים עוֹלֶלֶת.</b> דְּלֹא חֲשִׁיבֵי הַגַּרְגְּרִים הַשּׁוֹכְבִים זֶה עַל זֶה לְהִקָּרֵא כָּתֵף. וַהֲלָכָה כַּחֲכָמִים:
<h3>משנה ה</h3>
<b>הַמֵּדֵל בַּגְּפָנִים.</b> כְּשֶׁהַגְּפָנִים תְּכוּפִים זֶה אַחַר זֶה עוֹקֵר מֵאוֹתָם שֶׁבֵּינְתַּיִם וְהָאֲחֵרִים מְתֻקָּנִים בְּכָךְ:
<b>כָּךְ הוּא מֵדֵל בְּשֶׁל עֲנִיִּים.</b> אַף עַל פִּי שֶׁיֵּשׁ בָּהֶם פֵּאָה אוֹ עוֹלְלוֹת שֶׁל עֲנִיִּים, כָּךְ מֵדֵל בְּשֶׁלָּהֶם כְּמוֹ בְשֶׁלּוֹ, קָסָבַר עֲנִיִּים דִּין שֻׁתָּף יֵשׁ לָהֶם, וּכְשֵׁם שֶׁשֻּׁתָּף כְּמוֹ שֶׁהוּא מֵדֵל בְּשֶׁלּוֹ כָּךְ מֵדֵל בְּשֶׁל חֲבֵרוֹ אַף עֲנִיִּים כֵּן:
<b>רַבִּי מֵאִיר אוֹמֵר בְּשֶׁלּוֹ הוּא רַשַּׁאי.</b> קָסָבַר עֲנִיִּים דִּין קוֹנֶה יֵשׁ לָהֶם בְּחֶלְקָם, וּכְשֵׁם שֶׁהַמּוֹכֵר לַחֲבֵרוֹ עֲשָׂרָה אֶשְׁכּוֹלוֹת אָסוּר לִגַּע בָּהֶן אַף בְּשֶׁל עֲנִיִּים כֵּן. וַהֲלָכָה כְּרַבִּי יְהוּדָה:
<h3>משנה ו</h3>
<b>כֶּרֶם רְבָעִי.</b> הַנּוֹטֵעַ כָּל עֵץ מַאֲכָל<i data-commentator="IkkarTosfotYomTov" data-label="יג"></i>, בַּשָּׁנָה הָרְבִיעִית מַעֲלֶה הַפֵּרוֹת לִירוּשָׁלַיִם וְאוֹכְלָם שָׁם בִּקְדֻשַּׁת מַעֲשֵׂר שֵׁנִי, אוֹ פּוֹדֶה אוֹתָם וּמַעֲלֶה הַדָּמִים לִירוּשָׁלַיִם, דִּכְתִיב (ויקרא יט) וּבַשָּׁנָה הָרְבִיעִית יִהְיֶה כָּל פִּרְיוֹ קֹדֶשׁ הִלּוּלִים, וְדָרְשִׁינַן הִלּוּלִים כְּמוֹ חִלוּלִים, אָמַר רַחֲמָנָא אַחֲלֵיהּ וְהָדָר אַכְלֵיהּ<i data-commentator="IkkarTosfotYomTov" data-label="יד"></i>:
<b>בֵּית שַׁמַּאי אוֹמְרִים אֵין לוֹ חֹמֶשׁ.</b> אַף עַל פִּי שֶׁטָּעוּן פִּדְיוֹן כְּמַעֲשֵׂר שֵׁנִי אֵין הַבְּעָלִים מוֹסִיפִים אֶת הַחֹמֶשׁ דְּלֹא כָּתְבָה תּוֹרָה בוֹ חֹמֶשׁ:
<b>וְאֵין לוֹ בִעוּר.</b> אֵינוֹ חַיָּב לְבַעֲרוֹ מִן הַבַּיִת בְּעֶרֶב פֶּסַח שֶׁל רְבִיעִית וְשֶׁל שְׁבִיעִית כְּשֶׁמְּבַעֵר הַמַּעַשְׂרוֹת כְּדִכְתִיב (דברים כו) בִּעַרְתִּי הַקֹּדֶשׁ מִן הַבַּיִת:
<b>וּבֵית הִלֵּל אוֹמְרִים יֶשׁ לוֹ.</b> חֹמֶשׁ וְיֶשׁ לוֹ בִעוּר. בֵּית הִלֵּל יַלְפֵי קֹדֶשׁ קֹדֶשׁ מִמַּעֲשֵׂר, מַה מַּעֲשֵׂר יֵשׁ לוֹ חֹמֶשׁ וְיֵשׁ לוֹ בִּעוּר, אַף כֶּרֶם רְבָעִי יֵשׁ לוֹ חֹמֶשׁ וְיֵשׁ לוֹ בִּעוּר, וּבֵית שַׁמַּאי לֹא יַלְפֵי קֹדֶשׁ קֹדֶשׁ מִמַּעֲשֵׂר:
<b>יֶשׁ לוֹ פֶרֶט וְיֶשׁ לוֹ עוֹלְלוֹת.</b> דִּכְחֻלִּין חָשְׁבֵי לֵיהּ:
<b>וְהָעֲנִיִּים פּוֹדִין לְעַצְמָן.</b> מִן הַפֶּרֶט וְהָעוֹלְלוֹת שֶׁלָּקְטוּ, וְאוֹכְלִים אוֹתָן בִּמְקוֹמָן וּמַעֲלִין הַדָּמִים לִירוּשָׁלַיִם:
<b>וּבֵית הִלֵּל אוֹמְרִים כֻּלּוֹ לַגָּת.</b> מִשּׁוּם דְּיַלְפֵי מִמַּעֲשֵׂר<i data-commentator="IkkarTosfotYomTov" data-label="טו"></i> וְסָבְרֵי לְהוּ מַעֲשֵׂר שֵׁנִי מָמוֹן גָּבֹהַּ הוּא הִלְכָּךְ אֵין לָעֲנִיִּים חֵלֶק בּוֹ, וְדוֹרְכִים הָעוֹלְלוֹת עִם שְׁאָר הַיַּיִן וְהַבְּעָלִים מַעֲלִים הַכֹּל לִירוּשָׁלַיִם<i data-commentator="IkkarTosfotYomTov" data-label="טז"></i>:
<h3>משנה ז</h3>
<b>שֶׁכֻּלּוֹ עוֹלְלוֹת.</b> שֶׁאֵין בְּכָל הַכֶּרֶם אֶשְׁכּוֹל שֶׁיֵּשׁ לוֹ כָּתֵף וְנָטֵף:
<b>אִם אֵין בָּצִיר.</b> וְכַמָּה שִׁעוּר בָּצִיר, שְׁלֹשָׁה אֶשְׁכּוֹלוֹת שֶׁעוֹשִׂים רְבִיעִית:
<b>אָמַר לוֹ רַבִּי עֲקִיבָא וְכַרְמְךָ לֹא תְעוֹלֵל אֲפִלּוּ כֻלּוֹ עוֹלְלוֹת.</b> וְרַבִּי אֱלִיעֶזֶר אָמַר דְּלֹא תֵימָא הוֹאִיל וְאֵין לָעֲנִיִּים בָּעוֹלְלוֹת קֹדֶם לַבָּצִיר<i data-commentator="IkkarTosfotYomTov" data-label="יז"></i> יִזְכֶּה בָהֶם בַּעַל הַבַּיִת, לְכָךְ נֶאֱמַר וְכַרְמְךָ לֹא תְעוֹלֵל:
<h3>משנה ח</h3>
<b>מִשֶּׁנּוֹדְעוּ הָעוֹלְלוֹת.</b> שֶׁנִּכָּר מַה הוּא עוֹלֶלֶת וּמַה הוּא אֶשְׁכּוֹל:
<b>הָעוֹלְלוֹת לָעֲנִיִּים.</b> שֶׁאֵין אָדָם מַקְדִּישׁ דָּבָר שֶׁאֵינוֹ שֶׁלּוֹ<i data-commentator="IkkarTosfotYomTov" data-label="יח"></i>:
<b>יִתְּנוּ שְׂכַר גִּדּוּלָן לַהֶקְדֵּשׁ.</b> מַה שֶּׁמַּשְׁבִּיחִין כָּל שָׁעָה בְּתוֹךְ קַרְקַע שֶׁל הֶקְדֵּשׁ. וַהֲלָכָה כְּרַבִּי יוֹסֵי:
<b>בֶּעָרִיס.</b> כֶּרֶם שֶׁהַגְּפָנִים שֶׁלָּהּ מוּדְלוֹת עַל גַּבֵּי כְּלוּנְסוֹת וְעֵצִים, לְשׁוֹן אַף עַרְשֵׂנוּ רַעֲנָנָה (שיר השירים א):
<b>כָּל שֶׁאֵינוֹ יָכוֹל לִפְשֹׁט.</b> כְּלוֹמַר לְאַחַר שֶׁעָבַר מֵעָלֶיהָ, אִם בַּמָּקוֹם שֶׁנִּזְכַּר אֵינוֹ יָכוֹל לִפְשֹׁט יָדוֹ וְלִטֹּל קָרֵינָא בֵיהּ לֹא תָשׁוּב לְקַחְתּוֹ (דברים כד):
<b>אֲבָל רוֹגְלִיּוֹת.</b> הַגְּפָנִים הָעוֹמְדִים עַל גַּבֵּי קַרְקַע שֶׁדּוֹרְכִים עֲלֵיהֶם בָּרֶגֶל:
<b>מִשֶּׁיַּעֲבֹר מִמֶּנָּה.</b> הֲוֵי שִׁכְחָה, דְּכָל גֶּפֶן וָגֶפֶן מִן הָרוֹגְלִיּוֹת חֲשִׁיבָא כְּאֻמָּן בִּפְנֵי עַצְמוֹ, וְאָסוּר לָשׁוּב מֵאֻמָּן לְאֻמָּן<i data-commentator="IkkarTosfotYomTov" data-label="כ"></i>:
<h2>פרק ח</h2>
<h3>משנה א</h3>
<b>מֵאֵימָתַי הַנְּמוֹשׁוֹת.</b> אִית דִּמְפָרְשֵׁי זְקֵנִים הַהוֹלְכִים עַל מִשְׁעַנְתָּם<i data-commentator="IkkarTosfotYomTov" data-label="ב"></i>. וְאִית דִּמְפָרְשֵׁי לִקּוּטֵי בָתַר לִקּוּטֵי<i data-commentator="IkkarTosfotYomTov" data-label="ג"></i>. שֶׁמֵּאַחַר שֶׁיֵּלְכוּ בַּשָּׂדֶה לוֹקְטִים אַחַר לוֹקְטִים אוֹ הַזְּקֵנִים הַלָּלוּ שֶׁמְּאַחֲרִים לָלֶכֶת לְלַקֵּט אַחַר הַכֹּל כְּבָר נִתְיָאֲשׁוּ הָעֲנִיִּים מֵאוֹתָהּ שָׂדֶה, וְכָל הַנִּמְצָא בָהּ אַחַר כָּךְ הוּא הֶפְקֵר לַכֹּל, בֵּין לַעֲנִיִּים בֵּין לַעֲשִׁירִים:
<b>רְבִיעָה שְׁנִיָּה.</b> הַמָּטָר נִקְרָא רְבִיעָה מִפְּנֵי שֶׁהוּא רוֹבֵעַ אֶת הָאָרֶץ וּמוֹלִידָהּ וּמַצְמִיחָהּ כְּזָכָר הָרוֹבֵעַ אֶת הַנְּקֵבָה וְהִיא מִתְעַבֶּרֶת מִמֶּנּוּ, לְשׁוֹן בְּהֶמְתְּךָ לֹא תַרְבִּיעַ (ויקרא יט). פֵּרוּשׁ אַחֵר רְבִיעָה עַל שֵׁם שֶׁהַמָּטָר מַשְׁכִּיב הֶעָפָר וּמַרְבִּיצוֹ, תַּרְגּוּם רוֹבֵץ רְבִיעַ. וּזְמַן רְבִיעָה שְׁנִיָּה בְּשָׁנָה בֵּינוֹנִית הוּא בְּכ"ג בְּמַרְחֶשְׁוָן<i data-commentator="IkkarTosfotYomTov" data-label="ו"></i>:
<b>שֶׁאֵינָן מוֹסְקִין.</b> מְסִיקָה בְּזֵיתִים כְּמוֹ קוֹצֵר בִּתְבוּאָה, בּוֹצֵר בַּעֲנָבִים, אוֹרֶה בִּתְאֵנִים, גּוֹדֵר בִּתְמָרִים, כָּךְ מוֹסֵק בְּזֵיתִים:
<b>וְלֹא יְהֵא מֵבִיא בְּאַרְבָּעָה אִסָּרוֹת.</b> דְּהַיְנוּ שְׁנֵי פוּנְדְיוֹנִים, שֶׁהַפּוּנְדְיוֹן שְׁנֵי אִסָּרִין, וּתְנַן אֵין פּוֹחֲתִין לֶעָנִי הָעוֹבֵר מִמָּקוֹם לְמָקוֹם מִכִּכָּר בְּפוּנְדְיוֹן, דְּהַיְנוּ מְזוֹן שְׁתֵּי סְעֻדּוֹת, וְכֵיוָן שֶׁאֵינוֹ מֵבִיא זֵיתִים שָׁוֶה אַרְבָּעָה אִסָּרוֹת, דְּהַיְנוּ מְזוֹן שְׁתֵּי סְעֻדּוֹת לוֹ וּשְׁתֵּי סְעֻדּוֹת לְאִשְׁתּוֹ, אַף הוּא אֵינוֹ יוֹצֵא לִלְקֹט. וְאֵין הֲלָכָה כְּרַבִּי יְהוּדָה:
<h3>משנה ב</h3>
<b>נֶאֱמָנִים.</b> הָעֲנִיִּים לוֹמַר חִטִּים הַלָּלוּ שֶׁל לֶקֶט שִׁכְחָה וּפֵאָה הֵן, וּפְטוּרִים מִן הַמַּעֲשֵׂר:
<b>בִּשְׁעָתָן.</b> בִּשְׁעַת הַקָּצִיר:
<b>בְּכָל שְׁנָתוֹ.</b> בְּשָׁנָה שְׁלִישִׁית וּבְשָׁנָה שִׁשִּׁית, שֶׁמַּעְשַׂר עָנִי נוֹהֵג בָּהֶן:
<b>וּבֶן לֵוִי נֶאֱמָן לְעוֹלָם.</b> דְּמַעֲשֵׂר רִאשׁוֹן נוֹהֵג בְּכָל שָׁנָה, וְכֵיוָן דְּאָמַר שֶׁל מַעֲשֵׂר רִאשׁוֹן הֵם לֹא חַיְשִׁינַן שֶׁמָּא לֹא הִפְרִישׁ מֵהֶן תְּרוּמַת מַעֲשֵׂר, דְּכִי הֵיכִי דְּלֹא נֶחְשְׁדוּ יִשְׂרָאֵל עַל תְּרוּמָה גְדוֹלָה<i data-commentator="IkkarTosfotYomTov" data-label="ז"></i>, כָּךְ לֹא נֶחְשַׁד בֶּן לֵוִי עַל תְּרוּמַת מַעֲשֵׂר:
<b>אֶלָּא עַל דָּבָר שֶׁבְּנֵי אָדָם נוֹהֲגִין כֵּן.</b> נוֹהֲגִים לָתֵת לָהֶם כֵּן, וְלֹא עַל דָּבָר שֶׁאֵין רְגִילִים לָתֵת לָהֶם כַּיּוֹצֵא בוֹ, וּלְקַמָּן מְפָרֵשׁ וְאָזֵיל:
<h3>משנה ג</h3>
<b>נֶאֱמָנִים עַל הַחִטִּים.</b> לוֹמַר שֶׁל מַעְשַׂר עָנִי הֵם<i data-commentator="IkkarTosfotYomTov" data-label="ח"></i> שֶׁנִּתַּן לִי, אֲבָל אֵין נֶאֱמָנִים לוֹמַר קֶמַח וּפַת זֶה שֶׁל מַעְשַׂר עָנִי, שֶׁנִּתַּן לִי קֶמַח<i data-commentator="IkkarTosfotYomTov" data-label="ט"></i> וּפַת, דְּאֵין דֶּרֶךְ לְחַלֵּק מַעְשַׂר עָנִי קֶמַח וּפַת:
<b>שְׂעוֹרָה שֶׁל אֹרֶז.</b> אִית דִּמְפָרְשֵׁי שִׁבֹּלֶת שֶׁל אֹרֶז, שֶׁלֹּא הָיָה דַרְכָּם לְחַלֵּק אֹרֶז שֶׁל מַעְשַׂר עָנִי אֶלָּא בְּשִׁבֳּלִים. וְאִית דִּמְפָרְשֵׁי שְׂעוֹרָה שֶׁל אֹרֶז קֹדֶם שֶׁנִּכְתַּשׁ בַּמַּכְתֵּשׁ וְהוּסְרָה קְלִפָּתוֹ [שְׂעוֹרָה קוֹרֵא] לוֹ<i data-commentator="IkkarTosfotYomTov" data-label="י"></i>, וּלְאַחַר דִּישָׁה בְּעוֹדוֹ בִקְלִפָּתוֹ דֶּרֶךְ לְחַלְּקוֹ לָעֲנִיִּים:
<b>גְּרִיסִין.</b> שֶׁטְּחָנָן בְּרֵיחַיִם שֶׁל גָּרוֹסוֹת:
<b>נֶאֱמָנִים עַל הַשֶּׁמֶן.</b> שֶׁדֶּרֶךְ לְחַלֵּק מַעְשַׂר עָנִי בְּשֶׁמֶן:
<b>וְאֵין נֶאֱמָנִים לוֹמַר שֶׁל זֵיתֵי נִקּוּף הוּא.</b> זֵיתֵי נִקּוּף מִמַּתְּנוֹת עֲנִיִּים הֵן, שֶׁחוֹבְטִים וּמְנַקְּפִים בַּזַּיִת לְהַשִּׁיר הַזֵּיתִים שֶׁנִּשְׁאֲרוּ מִן הַמְּסִיקָה. וְנִקּוּף לְשׁוֹן כְּנוֹקֵף זַיִת. וְאֵין הֶעָנִי נֶאֱמָן לוֹמַר שֶׁמֶן זֶה הוֹצֵאתִי מִזֵּיתֵי נִקּוּף וּפָטוּר מִן הַמַּעֲשֵׂר<i data-commentator="IkkarTosfotYomTov" data-label="יב"></i>, לְפִי שֶׁאֵין רְגִילִין לַעֲשׂוֹת שֶׁמֶן מִזֵּיתֵי נִקּוּף<i data-commentator="IkkarTosfotYomTov" data-label="יג"></i>. אֲבָל עָנִי הָאוֹמֵר קֶמַח זֶה אוֹ פַת זוֹ מִלֶּקֶט שִׁכְחָה וּפֵאָה שֶׁלָּקַטְתִּי וְטָחַנְתִּי קֶמַח וְאָפִיתִי לֶחֶם, נֶאֱמָן, שֶׁדֶּרֶךְ הֶעָנִי לַעֲשׂוֹת לֶחֶם מִלֶּקֶט שִׁכְחָה וּפֵאָה:
<h3>משנה ד</h3>
<b>נֶאֱמָנִים.</b> הָעֲנִיִּים עַל הַיָּרָק חַי לוֹמַר שֶׁל מַעְשַׂר עָנִי הוּא, דְּיָרָק חַיָּב בְּמַעֲשֵׂר מִדְּרַבָּנָן<i data-commentator="IkkarTosfotYomTov" data-label="יד"></i>:
<b>דָּבָר מֻעָט.</b> נֶאֱמָנִים אַף עַל הַמְּבֻשָּׁל, דִּפְעָמִים שֶׁבַּעַל הַבַּיִת שָׁכַח מִלְּעַשֵּׂר וּמְעַשֵּׂר מִן הַמְּבֻשָּׁל מִתּוֹךְ הַקְּדֵרָה:
<b>מִלְּפָסוֹ.</b> הַקְּדֵרָה אוֹ הַפָּרוּר שֶׁמְּבַשֵּׁל בָּהּ:
<h3>משנה ה</h3>
<b>אֵין פּוֹחֲתִין לָעֲנִיִּים בַּגֹּרֶן.</b> כְּשֶׁמְּחַלְּקִין מַעְשַׂר עָנִי<i data-commentator="IkkarTosfotYomTov" data-label="טו"></i> בַּגֹּרֶן אֵין נוֹתְנִין לְכָל עָנִי וְעָנִי פָּחוֹת מִשִּׁעוּר זֶה, דִּכְתִיב (דברים כו) וְאָכְלוּ בִשְׁעָרֶיךָ וְשָׂבֵעוּ, תֵּן לוֹ כְּדֵי שָׂבְעוֹ:
<b>דְּבֵלָה.</b> תְּאֵנִים יְבֵשִׁים לְאַחַר שֶׁנִּדְרָסִים בָּעִגּוּל קְרוּיִין דְּבֵלָה, וְשׁוּב אֵין נִמְכָּרִים בְּמִדָּה אֶלָּא בְמִשְׁקָל, לְהָכִי תָּנֵי מָנֶה דְבֵלָה, וּמָנֶה הוּא מִשְׁקַל מֵאָה דִּינָרִים וְהַדִּינָר מִשְׁקַל שִׁשָּׁה מָעִים וּמִשְׁקַל הַמָּעָה שִׁשָּׁה עָשָׂר גַּרְגְּרֵי שְׂעוֹרָה:
<b>פְּרָס.</b> חֲצִי מָנֶה, וּבְכָל הַמִּדּוֹת הָאֲמוּרוֹת בְּמַתְנִיתִין הֲלָכָה כְּתַנָּא קַמָּא וַהֲלָכָה כְּאַבָּא שָׁאוּל. וְלֹא נֶאֶמְרוּ דְבָרִים הַלָּלוּ אֶלָּא לַמְחַלֵּק מַעְשַׂר עָנִי בַּגֹּרֶן, אֲבָל הַמְחַלֵּק מַעְשַׂר עָנִי בְּתוֹךְ בֵּיתוֹ מְחַלֵּק כְּפִי רְצוֹנוֹ<i data-commentator="IkkarTosfotYomTov" data-label="יז"></i>, וְלֹא נָתְנוּ בוֹ חֲכָמִים שִׁעוּר:
<h3>משנה ו</h3>
<b>מִדָּה זוֹ.</b> דְּאֵין פּוֹחֲתִין לֶעָנִי אֲמוּרָה בְּכֹהֲנִים לְוִיִּם וְיִשְׂרְאֵלִים, כָּל אֶחָד מֵהֶם שֶׁמְּחַלֵּק<i data-commentator="IkkarTosfotYomTov" data-label="יח"></i> מַעְשַׂר עָנִי בַּגֹּרֶן לֹא יִפְחֹת מִזֶּה הַשִּׁעוּר:
<b>הָיָה מַצִּיל.</b> שֶׁאֵין רוֹצֶה לְחַלֵּק לָעֲנִיִּים שֶׁבָּאוּ כָּל מַעְשַׂר עָנִי שֶׁבְּיָדוֹ, וְרוֹצֶה לְהַצִּיל מִמֶּנּוּ לִקְרוֹבָיו הָעֲנִיִּים:
<b>נוֹטֵל מֶחֱצָה.</b> וּמַצְנִיעַ לְצֹרֶךְ קְרוֹבָיו:
<b>וְנוֹתֵן מֶחֱצָה.</b> לָעֲנִיִּים שֶׁבָּאוּ. וְאִם לְאַחַר שֶׁנָּטַל מֶחֱצָה וְהִצְנִיעַ לְצֹרֶךְ קְרוֹבָיו הָיָה לוֹ דָּבָר מֻעָט, כְּלוֹמַר שֶׁלֹּא נִשְׁאַר לוֹ כְּדֵי לָתֵת לְכָל אֶחָד מִן הָעֲנִיִּים שֶׁבָּאוּ כַּשִּׁעוּר הַקָּצוּב לְעֵיל בְּמַתְנִיתִין, נוֹתֵן לִפְנֵיהֶם מַה שֶּׁנִּשְׁאַר בְּיָדוֹ וְהֵן מְחַלְּקִים בֵּינֵיהֶם:
<h3>משנה ז</h3>
<b>מִכִּכָּר בְּפוּנְדְיוֹן.</b> כִּכָּר הַנִּמְכָּר בְּפוּנְדְיוֹן כְּשֶׁהַחִטִּים נִמְכָּרִים אַרְבַּע סְאִים לְסֶלַע. וְאַרְבַּע סְאִין הֵן עֶשְׂרִים וְאַרְבָּעָה קַבִּין, שֶׁכָּל סְאָה הִיא שִׁשָּׁה קַבִּין, וְהַסֶּלַע הוּא אַרְבָּעָה דִינָרִים וְכָל דִּינָר שִׁשָּׁה מָעִין, נִמְצָא הַסֶּלַע עֶשְׂרִים וְאַרְבָּעָה מָעִין, נִמְצְאוּ עֶשְׂרִים וְאַרְבָּעָה קַבִּין לְעֶשְׂרִים וְאַרְבָּעָה מָעִין, קַב לְכָל מָעָה, וְהַמָּעָה שְׁנֵי פוּנְדְיוֹנִים, הֲרֵי הַכִּכָּר הַנִּמְכָּר בְּפוּנְדְיוֹן הוּא חֲצִי קַב. אֲבָל מִפְּנֵי שֶׁהַחֶנְוָנִי רוֹצֶה לְהִשְׂתַּכֵּר לִיצִיאַת הָאֲפִיָּה וְהַטְּחִינָה אִי אֶפְשָׁר שֶׁיִּמָּכֵר הַכִּכָּר שֶׁהוּא חֲצִי קַב בְּפוּנְדְיוֹן כְּפִי הָעֵרֶךְ שֶׁמּוֹכְרִים הַתְּבוּאָה בַּשּׁוּק אַרְבַּע סְאִים בְּסֶלַע, לְפִיכָךְ לֹא יִהְיֶה הַכִּכָּר הַנִּמְכָּר בְּפוּנְדְיוֹן אֶלָּא רֹבַע הַקַּב בִּלְבָד. וּכְשֶׁמְּחַלְּקִים תְּבוּאָה לֶעָנִי בַּגֹּרֶן וְעָלָיו לִטְחֹן וְלֶאֱפוֹת אֵין פּוֹחֲתִין מֵחֲצִי קַב, אֲבָל כְּשֶׁנּוֹתְנִים לוֹ כִּכָּר אָפוּי לֹא יִהְיֶה אֶלָּא רֹבַע הַקַּב שֶׁהֵם שִׁשָּׁה בֵּיצִים. וְהָכִי מְפֹרָשׁ בְּפֶרֶק כֵּיצַד מִשְׁתַּתְּפִין בְּעֵרוּבִין (דף פב):
<b>פַּרְנָסַת לִינָה.</b> מִטָּה וְכָרִים וּכְסָתוֹת<i data-commentator="IkkarTosfotYomTov" data-label="יט"></i>:
<b>מְזוֹן שָׁלֹשׁ סְעֻדּוֹת.</b> שֶׁחַיָּב אָדָם לֶאֱכֹל בַּשַּׁבָּת שָׁלֹשׁ סְעֻדּוֹת:
<b>לֹא יִטֹּל מִן הַתַּמְחוּי.</b> לְפִי שֶׁהַתַּמְחוּי מִתְחַלֵּק בְּכָל יוֹם, שֶׁהַגַּבָּאִים מַחֲזִירִים עַל פִּתְחֵי בַּעֲלֵי בָתִּים בְּכָל יוֹם וְלוֹקְחִים מֵהֶם תַּבְשִׁיל לְצֹרֶךְ הָעֲנִיִּים, וְהַכְּלִי שֶׁמְּשִׂימִים בּוֹ אֶת הַתַּבְשִׁיל נִקְרָא תַּמְחוּי:
<b>לֹא יִטֹּל מִן הַקֻּפָּה.</b> לְפִי שֶׁהַקֻּפָּה מִתְחַלֶּקֶת מֵעֶרֶב שַׁבָּת לְעֶרֶב שַׁבָּת:
<b>נִגְבֵּית בִּשְׁנַיִם.</b> לְפִי שֶׁמְּמַשְׁכְּנִים עַל הַצְּדָקָה, וְאֵין עוֹשִׂים שְׂרָרָה עַל הַצִּבּוּר פָּחוֹת מִשְּׁנַיִם:
<b>וּמִתְחַלֶּקֶת בִּשְׁלֹשָׁה.</b> לְפִי שֶׁהִיא כְּדִינֵי מָמוֹנוֹת<i data-commentator="IkkarTosfotYomTov" data-label="כא"></i> וְדִינֵי מָמוֹנוֹת בִּשְׁלֹשָׁה:
<h3>משנה ח</h3>
<b>מָאתַיִם זוּז.</b> קִים לְהוּ לְרַבָּנָן שֶׁאֵלּוּ מַסְפִּיקִים לְשָׁנָה אַחַת לִכְסוּת וְלִמְזוֹנוֹת:
<b>אוֹ לִכְתֻבַּת אִשְׁתּוֹ.</b> וַאֲפִלּוּ הִיא יוֹשֶׁבֶת תַּחְתָּיו:
<b>וְאֶת כְּלֵי תַשְׁמִישׁוֹ.</b> כֵּלִים יָפִים שֶׁמִּשְׁתַּמֵּשׁ בָּהֶם בַּשַּׁבָּתוֹת וּבָרְגָלִים. וְהַנֵּי מִילֵי כְּשֶׁבָּא לִטֹּל לֶקֶט שִׁכְחָה וּפֵאָה וְאֵינוֹ נוֹטֵל מִקֻּפָּה שֶׁל צְדָקָה, שֶׁמִּתְפַּרְנֵס בְּצִנְעָה וְאֵינוֹ נוֹטֵל מִמַּה שֶּׁבְּיַד גַּבַּאי, אֲבָל אִם נוֹטֵל מִקֻּפָּה שֶׁל צְדָקָה אָז אֵין מַנִּיחִין אוֹתוֹ לִטֹּל אֲפִלּוּ לֶקֶט שִׁכְחָה וּפֵאָה עַד שֶׁיִּמְכֹּר כְּלֵי תַשְׁמִישׁוֹ<i data-commentator="IkkarTosfotYomTov" data-label="כד"></i>:
<h3>משנה ט</h3>
<b>מִי שֶׁיֶּשׁ לוֹ חֲמִשִּׁים זוּז וְכוּ'.</b> דַּחֲמִשִּׁין דְּעָבְדִין טָבִין כְּמָאתַיִם דְּלֹא עָבְדִין:
<b>וְכָל מִי שֶׁצָּרִיךְ לִטֹּל וְאֵינוֹ נוֹטֵל וְכוּ'.</b> כְּגוֹן שֶׁדּוֹחֵק עַצְמוֹ בִּמְלָאכָה וּמִסְתַּפֵּק בְּמַעֲשֵׂה יָדָיו כְּדֵי שֶׁלֹּא יִתְפַּרְנֵס מֵאֲחֵרִים. אֲבָל אִם אֵין מַעֲשֵׂה יָדָיו מַסְפִּיקִין לוֹ וּמְסַגֵּף עַצְמוֹ בְּחַיֵּי צַעַר קְרוֹבִין לְמִיתָה, עַל זֶה אָמְרוּ כָּל הַצָּרִיךְ לִטֹּל וְאֵינוֹ נוֹטֵל הֲרֵי זֶה שׁוֹפֵךְ דָּמִים, וְאָסוּר לְרַחֵם עָלָיו<i data-commentator="IkkarTosfotYomTov" data-label="כה"></i>, עַל נַפְשֵׁיהּ לֹא חַיֵּס כָּל שֶׁכֵּן עַל אֲחֵרִים:
